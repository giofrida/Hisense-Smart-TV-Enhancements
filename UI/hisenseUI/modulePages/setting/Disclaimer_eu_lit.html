<p class= "setting_dis_content">GALUTINIO NAUDOTOJO LICENCINĖ SUTARTIS</p>
<p class= "setting_dis_content">(Įsigaliojimo data: 2018 m. vasario 1 d.)</p>
<p class= "setting_dis_content">Sveikiname įsigijus „Hisense“ išmanųjį televizorių (toliau šioje politikoje vadinamą „Prietaisu“).</p>
<p class= "setting_dis_content">Ši galutinio naudotojo licencinė sutartis (GNLS) reglamentuoja ir apibrėžia Prietaiso ir Išmaniųjų paslaugų naudojimą ir yra teisinis susitarimas tarp galutinio naudotojo (toliau vadinamo „Jūs“ arba „Jūsų“) ir Hisense Electric Co. LTD, , adresas: No.218, Qianwangang Road, Economic and Technique Development Zone, Qingdao, P.R.C., jos susijusių, dukterinių ir (arba) motininių bendrovių (toliau vadinamų „Hisense“ arba „mes“, arba „mus“, arba „mūsų“).</p>
<p class= "setting_dis_content">NORĖDAMI PRADĖTI NAUDOTIS ŠIUO PRIETAISU TEIKIAMOMIS IŠMANIOSIOMIS PASLAUGOMIS</p>
<p class= "setting_dis_content">Atidžiai perskaitykite šią GNLS. Diegdami Išmaniąsias paslaugas  (arba) prisijungdami prie jų ir (arba) kitaip naudodamiesi jomis per šį Prietaisą, Jūs įsipareigojate būti teisiškai saistomi šios GNLS ir jos laikytis. Jūsų naudojimasis Prietaisu ir (arba) Išmaniosiomis paslaugomis reiškia, kad Jūs perskaitėte ir sutikote su šia GNLS ir kitomis galiojančiomis sąlygomis. Naudodamiesi Išmaniosiomis paslaugomis, jūs pripažįstate ir sutinkate, kad Išmaniosios paslaugos Jums teikiamos su Jūsų aiškiu sutikimu, ir kad kartu Jūs netenkate įstatymuose įtvirtintos teisės atsisakyti nuo šios GNLS. Naudodamiesi Išmaniosiomis paslaugomis, Jūs sutinkate, kad Jūsų atžvilgiu bus taikoma Jūsų Asmens duomenų rinkimą ir naudojimą reglamentuojanti Duomenų apsaugos politika ir įsipareigojate jos laikytis (su ja galite susipažinti Prietaiso sąrankos metu arba nuėję į „Pradinį“ langą, pasirinkę skiltį „Nustatymai“ ir tuomet skiltį „Pagalba“/“Apie TV“). Nesutikę su GNLS ar Duomenų apsaugos politikos sąlygomis, Jūs neturite teisės prisijungti prie Išmaniųjų paslaugų ir jomis naudotis, kiek tai susiję su Prietaisu.</p>
<p class= "setting_dis_content">Atkreipiame Jūsų dėmesį, kad Jums nusprendus naudotis kuria nors Išmaniąja paslauga, mes rinksime tik su šia Išmaniąja paslauga susijusius Asmens duomenis. Pavyzdžiui, kaip nurodyta toliau, „Amazon Alexa“ paslauga Jūsų Asmens duomenis rinks tik Jums nusprendus aktyvuoti šią paslaugą.</p>
<p class= "setting_dis_content">1.	PAGRINDINĖS SĄVOKOS</p>
<p class= "setting_dis_content">„Aplikacija(-os)“ – tai mums ar trečiajam asmeniui priklausanti įkeliama, atsisiunčiama ir (arba) vykdoma programinės įrangos taikomoji programa, kuri yra prieinama Prietaise.</p>
<p class= "setting_dis_content">„Turinys“ – tai visi mūsų ar trečiųjų asmenų siūlomi garso ir vaizdo elementai bei idėjos, įskaitant, bet neapsiribojant, duomenis, filmus, vaizdo įrašus, nuotraukas, programinę įrangą, žaidimus, dizainus, atvaizdus, meno kūrinius, iliustracijas, muziką, garsus, informaciją ir kitą materialaus ir nematerialaus pobūdžio medžiagą, įskaitant išvestinius kūrinius, visose laikmenose ir visų formatų, kurie yra jau sukurti ar bus sukurti ateityje.</p>
<p class= "setting_dis_content">„Prietaisas“ – tai šis „Hisense“ Išmanusis televizorius.</p>
<p class= "setting_dis_content">„Intelektinės nuosavybės teisės“ – tai bet kokia teisinė ir tikroji nuosavybės ir (arba) turtinė teisė į visus patentus, naudinguosius modelius, teisės į išradimus, autorių teisės ir gretutinės teisės, neturtinės teisės, teisės, susijusios su prekių ženklais, firmos vardais, domeno vardais, firminiu stiliumi ir forma, prestižu, teisė pateikti ieškinį dėl naudojimosi svetimu vardu, teisės į apsaugą nuo nesąžiningos konkurencijos, teisės į dizainą, teisės, susijusios su kompiuterių programine įranga, duomenų bazėmis, informacijos konfidencialumu (įskaitant teises į praktinę patirtį ir komercines paslaptis) ir bet kurios kitos intelektinės nuosavybės teisės, kiekvienu atveju registruotos arba neregistruotos, įskaitant visas paraiškas dėl tokių teisių suteikimo, atnaujinimo ar pratęsimo, ir visos panašios ar lygiavertės teisės ar apsaugos formos bet kurioje pasaulio dalyje.</p>
<p class= "setting_dis_content">„Medžiaga“ bendrai reiškia bet kurį Turinį, Pateiktą turinį (jeigu taikoma ir kaip apibrėžta šiame dokumente) naudojantis Prietaisu perskaitytus ar išsiųstus susirašinėjimus, tinklaraščių turinį, asmeninių pokalbių žinutes, socialiniuose tinkluose paskelbtus įrašus, informaciją, reklamą ir (arba) nuorodas į interneto svetaines ir t.t.</p>
<p class= "setting_dis_content">„Išmanioji(-sios) paslauga(-os)“ – tai prieiga, įsigijimas, šalinimas, pardavimas, įsigijimas, prenumerata, nuoma, išperkamoji nuoma, konsultavimas ar bet koks kitas Medžiagos panaudojimo būdas, taip pat bet kokios kitos naudojantis internetu įprastai prieinamos paslaugos ar funkcijos, kurias per Aplikacijas teikiame mes arba tretieji asmenys.</p>
<p class= "setting_dis_content">2.	NAUDOJIMASIS PRIETAISAIS IR PASLAUGOMIS</p>
<p class= "setting_dis_content">Visos Aplikacijos ir Medžiaga priklauso „Hisense“ ar tretiesiems asmenims nuosavybės teise ir (arba) yra naudojamos „Hisense“ arba trečiųjų asmenų gautos ar išduotos licencijos pagrindu, jei taikoma, ir gali būti saugomos bet kokiomis Intelektinės nuosavybės teisėmis ir (arba) galiojančių įstatymų. Kartkartėmis tam tikras Išmaniąsias paslaugas galime Jums pasiūlyti ir teikti tiesiogiai. Naudodamiesi šiomis Išmaniosiomis paslaugomis privalote laikytis GNLS nuostatų. Išmaniosios paslaugos gali būti teikiamos vietos valstybėje, laikantis jos įstatymų ir kitų teisės aktų, taip pat priklausomai nuo Jūsų gyvenamosios vietos, buvimo vietos ir prieigos prie ryšių tinklo galimybės Išmaniųjų paslaugų rūšių skaičius ir turinys gali būti apriboti. Tokių Išmaniųjų paslaugų naudojimą reglamentuojančios GNLS atskirose valstybėse, regionuose ar rinkose gali skirtis ir joms bus taikomi atitinkamos vietos, valstybės ir regiono įstatymai ir kiti teisės aktai. Visos Išmaniosios paslaugos teikiamos tik nuo naudojimosi Prietaisu neatsiejamam Jūsų asmeniniam naudojimui. Išmaniosiomis paslaugomis turite teisę naudotis tik šiame dokumente aiškiai apibrėžtais leistinais būdais. Neapribojant to, kas pirmiau nurodyta ir išskyrus tai, kas aiškiai leidžiama šioje GNLS ir (arba) galiojančiuose įstatymuose ir kituose teisės aktuose, Jūs neturite teisės keisti, kopijuoti, iš naujo viešinti, įkelti, siųsti, perduoti, išversti, parduoti jokių iš per šį Prietaisą teikiamų Išmaniųjų paslaugų, jų naudoti komerciniais tikslais, bet kokiu būdu ar bet kokioje laikmenoje platinti ar jų pagrindu kurti išvestinius kūrinius.</p>
<p class= "setting_dis_content">a.	NAUDOJIMASIS IŠMANIOSIOMIS PASLAUGOMIS</p>
<p class= "setting_dis_content">Išmaniosios paslaugos yra skirtos naudoti ne jaunesniems nei 18 (aštuoniolikos) metų amžiaus asmenims. Jei esate jaunesnis nei 18 (aštuoniolikos) metų amžiaus arba jei įstatymų ar kitu pagrindu Jums yra draudžiama naudotis Išmaniosiomis paslaugomis., prieš naudodamasis Išmaniosiomis paslaugomis privalote gauti savo tėvų ar globėjų sutikimą. Naudodamasis bet kuria Išmaniųjų paslaugų dalimi, Jūs įsipareigojate laikytis šios GNLS sąlygų ir patvirtinate, kad esate ne jaunesnis nei 18 (aštuoniolikos) metų amžiaus arba esate jaunesnis nei 18 (aštuoniolikos) metų amžiaus ir esate gavęs tėvų ar globėjų sutikimą. Šios GNLS pažeidimu laikomas bet koks naudojimasis Išmaniosiomis paslaugomis asmens, nesulaukusio pirmiau nurodyto amžiaus. Bet kokia dalimi Išmaniųjų paslaugų galima naudotis išimtinai asmeniniais tikslais, o naudojimasis bet kuriuo kitu tikslu yra draudžiamas.</p>
<p class= "setting_dis_content">PAGRĮSTAI NUSTATĘ BET KOKIO NAUDOJIMOSI IŠMANIOSIOMIS PASLAUGOMIS PAŽEIDŽIANT ŠIĄ GNLS ATVEJĮ, MES PASILIEKAME TEISĘ UŽDRAUSTI PRIEIGĄ PRIE BET KURIOS NAUDOTOJO PASKYROS, ĮSKAITANT NURODŽIUS MELAGINGĄ INFORMACIJĄ SUKURTAS PASKYRAS, ARBA JĄ PANAIKINTI.</p>
<p class= "setting_dis_content">Per Prietaisą teikiamomis mokamomis Išmaniosiomis paslaugomis neturi teisės naudotis atitinkamo mokesčio nesumokėję asmenys. Jei norint pradėti naudotis Išmaniosiomis paslaugomis, kuriomis siūlo naudotis ar kurias teikia tokių Išmaniųjų paslaugų licenciaras ar teikėjas, privaloma prisiregistruoti, susikurti naudotojo paskyrą ir (arba) sumokėti mokestį, registracija atliekama, naudotojo paskyra sukuriama ir (arba) mokestis sumokamas laikantis tokių Išmaniųjų paslaugų teikėjo ar licenciaro privatumo politikos ir sąlygų.</p>
<p class= "setting_dis_content">Visos per šį Prietaisą pasiekiamos Išmaniosios paslaugos bet kuriuo metu be įspėjimo gali būti keičiamos, jų teikimas gali būti sustabdytas, jos gali būti pašalintos, jų teikimas gali nutrūkti ar būti nutrauktas arba prieiga prie jų gali būti uždrausta, užblokuota ar išjungta ir mes nesuteikiame jokios garantijos, kad bet kuriomis Išmaniosiomis paslaugomis bus galima naudotis bet kokį laiko tarpą. Visa Medžiaga perduodama per nuo mūsų nepriklausančius tinklus ir perdavimo įrangą. Mes turime teisę bet kuriuo metu, be įspėjimo ir neprisiimdami atsakomybės, apriboti naudojimąsi bet kokiomis per šį Prietaisą teikiamomis Išmaniosiomis paslaugomis, jas išjungti, pašalinti ar sustabdyti jų teikimą, kiek tai leidžiama pagal teisės aktus. Mes turime teisę bet kuriuo atveju, be įspėjimo ir neprisiimdami atsakomybės, apriboti naudojimąsi tam tikromis Išmaniosiomis paslaugomis ar prieigą prie jų, kiek tai leidžiama pagal teisės aktus.</p>
<p class= "setting_dis_content">Visas per Prietaisą teikiamas Išmaniąsias paslaugas administruoja ir kontroliuojama atitinkami jų teikėjai. Mes neprisiimame atsakomybės už integruotas, iš anksto įdiegtas, naudotojo parsisiųstas ar bet kurias kitas trečiųjų asmenų teikiamas Išmaniąsias paslaugas, kurias atitinkami jų savininkai gali, įspėję ar be įspėjimo, modifikuoti, pašalini, ištrinti ar pakeisti. Bet kokie klausimai ar techninio pobūdžio užklausos dėl tokių Išmaniųjų paslaugų turėtų būti siunčiami ne mums, bet tiesiogiai atitinkamiems Išmaniųjų paslaugų teikėjams tretiesiems asmenims.</p>
<p class= "setting_dis_content">b.	SPECIFINIS NAUDOJIMASIS IŠMANIOSIOMIS PASLAUGOMIS PER MŪSŲ APLIKACIJAS</p>
<p class= "setting_dis_content">Prieigai prie tam tikrų Išmaniųjų paslaugų dalių per mūsų Aplikacijas gali būti būtina registracija ir naudotojo paskyros sukūrimas ir (arba) mokesčio sumokėjimas. Jums gali reikėti prisiregistruoti, susikurti naudotojo paskyrą ar sumokėti mokestį mūsų (ar mūsų filialo) arba trečiojo asmens (įskaitant mokėjimo paslaugos teikėją) tinklalapyje. Norint prisiregistruoti gali būti būtina mums ar tretiesiems asmenims pateikti Asmens duomenis (pvz., pasirinkti unikalų, tik Jums vienam žinomą slaptažodį, kuris negali būti atskleistas kitiems asmenims). Bet kokie mums pateikti Jūsų Asmens duomenys bus tvarkomi vadovaujantis mūsų Duomenų apsaugos politika (su ja galite susipažinti Prietaiso sąrankos metu arba nuėję į „Pradinį“ langą, pasirinkę skiltį „Nustatymai“ ir tuomet skiltį „Pagalba“/“Apie TV“). Registruojantis pateikiami Asmens duomenys turi būti išsamūs ir tikslūs. Susikurdami Išmaniosios paslaugos naudojimui skirtą paskyrą Jūs neturite teisės naudoti jokių trečiojo asmens Asmens duomenų, taip pat neturite teisės naudotis kitiems asmenims priklausančiomis paskyromis. Mes nesame atsakingi už prisijungimą prie Išmaniųjų paslaugų pasinaudojus bet kurio kito asmens Asmens duomenimis ar juos neteisėtai pasisavinus.</p>
<p class= "setting_dis_content">c.	LICENCIJOS SUTEIKIMAS</p>
<p class= "setting_dis_content">Jūs ir „Hisense“ susitariate, kad „Hisense“ priklauso visos teisės, nuosavybės teisė ir turtinės teisės į „Hisense“ priklausančią Aplikaciją, o kiekvienam atitinkamam Aplikacijos savininkui trečiajam asmeniui priklauso visos teisės, nuosavybės teisė ir turtinės teisės į atitinkamą trečiojo asmens Aplikaciją, įskaitant, bet neapsiribojant, visas galiojančias Intelektinės nuosavybės teises ar kitas visame pasaulyje galiojančias nuosavybės teises į Aplikaciją, nepriklausomai nuo to, ar jos buvo įregistruotos/įgijo teisinę apsaugą, ar ne. Vadovaudamiesi tarp mūsų ir atitinkamo Aplikacijos savininko trečiojo asmens sudarytais atitinkamais licenciniais susitarimais ir Jums įsipareigojus laikytis šios GNLS visa apimtimi, mes Jums suteikiame neišimtinę, ribotą, neperleidžiamą ir asmeninę licenciją (be galimybės sublicencijuoti), suteikiančią teisę parsisiųsti ir (arba) naudoti Aplikacijas (išskyrus bet kurią trečiojo asmens Aplikaciją, kuriai taikomos jos atskiros licencijos sąlygos), išimtinai Jūsų Prietaise per Aplikaciją atvaizduoti, gauti Išmaniąsias paslaugas ar kitaip jomis naudotis (tik tiek, kiek leidžiama kiekvienu atskiru atveju). Jums nesuteikiamos jokios kitos teisės į Aplikaciją. Teisių į Išmaniąsias paslaugas apimtis priklauso nuo atitinkamų Išmaniųjų paslaugų teikėjų nustatytų ar taikomų Išmaniųjų paslaugų teikimo sąlygų ir kitų licencijoje nustatytų reikalavimų bei apribojimų. Visos teisės, įskaitant visas Intelektinės nuosavybės teises į Aplikacijas ir Išmaniąsias paslaugas, išlieka mūsų arba atitinkamų Aplikacijos ar Išmaniųjų paslaugų licenciarų ar savininkų nuosavybe. Bet kokio šios GNLS pažeidimo atveju Jūs visiškai arba iš dalies netenkate šiuo dokumentu Jums suteiktų teisų, o mes arba atitinkami Aplikacijos ir Išmaniųjų paslaugų savininkai prireikus gali imtis tolesnių teisinių veiksmų.</p>
<p class= "setting_dis_content">3.	NAUDOJIMO APRIBOJIMAI IR DRAUDIMAI</p>
<p class= "setting_dis_content">Jūs arba (Jūsų nurodymu veikiantis) trečiasis asmuo neturite teisės rodyti, kopijuoti, laikyti, modifikuoti, parduoti, prekiauti, perparduoti, atgaminti, skelbti, transliuoti, platinti bet kokios Medžiagos, visos jos ar dalies, ar daryti jos išvestinius kūrinius; toks rodymas, kopijavimas, laikymas, modifikavimas, pardavimas, paskelbimas, transliavimas ar platinimas yra draudžiamas, išskyrus tuos atvejus, kai Jūs iš mūsų ar kiekvieno tokio atitinkamos Medžiagos savininko ar teisių turėtojo esate gavę visas būtinas teises ar leidimus, arba jei tokia teisė yra įtvirtinta galiojančiuose teisės aktuose. Neteisėtas Medžiagos naudojimas yra draudžiamas; už tai Jūs galite būti patraukti baudžiamojon atsakomybėn ir (arba) privalėsite asmeniškai atsakyti civiline tvarka.</p>
<p class= "setting_dis_content">Jūs neturite teisės naudoti jokios Išmaniųjų paslaugų dalies jokiais kitais tikslais, išskyrus konkrečiai numatytus šiame dokumente, įskaitant, bet neapsiribojant, neteisėtą veiklą, pageidautus ir (arba) nepageidautus pasiūlymus ar reklamą, apsimetimą kitu asmeniu ar subjektu arba melagingą tvirtinimą apie ryšį su juo, melagingus pareiškimus, priekabiavimą prie kitų asmenų, jų apgaudinėjimą ar šmeižimą, moralės neatitinkančios, įžeidžiančios ar kitokios įstatymus pažeidžiančios medžiagos ar bet kokios informacijos, kuri gali turėti neigiamą poveikį mūsų reputacijai, prestižui ir (arba) Išmaniosioms paslaugoms skelbimą, įkėlimą, persiuntimą ar platinimą, taip pat jos naudoti bet kokiais komerciniais tikslais. Išskyrus šioje GNLS aiškiai numatytus atvejus bei kiek tai leidžiama pagal galiojančius įstatymus, Jūs neturite teisės išskaidyti, naudoti apgrąžos inžineriją ir (arba) pažeisti Aplikacijos(-ų), persiųsti paslėptą ar kenksmingą kodą arba naudoti Aplikaciją(-as) informacijos apie kitus naudotojus rinkimui. Jūs neturite teisės kopijuoti, redaguoti, modifikuoti, keisti bet kurios Aplikacijos ar kurti išvestinių kūrinių, naudoti apgrąžos inžinerijos, ją dekompiliuoti ar mėginti kitais būdais išgauti išeities kodą, išskyrus su aiškiu mūsų sutikimu arba Jūsų atžvilgiu galiojančiuose įstatymuose leidžiamu mastu, taip pat Jūs neleisite ir nesuteikite licencijos jokiam trečiajam asmeniui atlikti tokius veiksmus. Jūs neturite teisės imtis jokių veiksmų, kuriais būtų sutrikdytas per Išmaniąsias paslaugas arba jų serverius teikiamos ar juose esančios Medžiagos funkcionalumas ar ji būtų kitaip sugadinta, taip pat kurie nepagrįstai turėtų bet kokios neigiamos įtakos kitų asmenų patirčiai besinaudojant Išmaniosiomis paslaugomis. Jūs neturite teisės bet kokiais būdais bandyti įgyti neteisėtą prieigą prie 1) bet kokios Prietaiso dalies ar konstrukcinio ypatumo; 2) Išmaniųjų paslaugų ar bet kurių kitų prie Prietaiso prijungtų sistemų ar tinklų; 3) Išmaniųjų paslaugų ar bet kurio „Hisense“ valdomo serverio; arba 4) bet kokių Aplikacijų, Medžiagos ar kitų Išmaniosiose paslaugose ar per jas siūlomų paslaugų.</p>
<p class= "setting_dis_content">MES PASILIEKAME TEISĘ SAVO NUOŽIŪRA DĖL BET KURIOS PRIEŽASTIES, BET KURIUO METU BE ĮSPĖJIMO IR NEPRISIIMDAMI ATSAKOMYBĖS UŽBLOKUOTI, UŽDRAUSTI AR NUTRAUKTI JŪSŲ PRIEIGĄ PRIE IŠMANIŲJŲ PASLAUGŲ, TIEK KIEK LEIDŽIAMA PAGAL TEISĖS AKTUS.</p>
<p class= "setting_dis_content">4.	JŪSŲ AR KITŲ NAUDOTOJŲ PATEIKTAS TURINYS</p>
<p class= "setting_dis_content">Bet koks Jūsų Prietaise, naudojantis juo ar Išmaniosiomis paslaugomis Jūsų, Jūsų vardu ar kitų naudotojų pateiktas, įkeltas ar paskelbtas Turinys (toliau – Pateiktas turinys), bus laikomas nekonfidencialiu ir nesaugomu patentu, atsižvelgiant į vietos įstatymus ir kitus teisės aktus. Mes taip pat pasiliekame teisę prireikus atskleisti Jūsų Asmens duomenis bet kuriam trečiajam asmeniui, teigiančiam, kad bet koks Pateiktas turinys pažeidžia tretiesiems asmenims priklausančias ar jų kontroliuojamas Intelektinės nuosavybės teises arba jų teisę į privatumą. Skelbdami, pateikdami, įkeldami ar bet kokiu kitu būdu perduodami Pateiktą turinį, Jūs suteikiate mums neterminuotą, neatšaukiamą, neribotą, neišimtinę visame pasaulyje galiojančią, visiškai apmokėtą, neatlygintino naudojimo licenciją, be teisės sublicencijuoti, kuri mums suteikia teisę naudoti, modifikuoti, keisti, kopijuoti, atskleisti, licencijuoti, atlikti, rodyti, skelbti, viešinti, platinti, perduoti ar bet kokiu kitu būdu naudoti tokį Pateiktą turinį, kurti jo išvestinius kūrinius arba Pateiktą turinį naudoti kituose kūriniuose bet kurioje pasaulio vietoje. Mes turime teisę dėl bet kokios priežasties pašalinti bet kurį Pateiktą turinį iš išmaniųjų sistemų ir kitų „Hisense“ sistemų, įskaitant, jei, mūsų nuomone, toks Pateiktas turinys yra nebūtinas, įžeidžiantis, nepadorus ar nepriimtinas.</p>
<p class= "setting_dis_content">Mes nekontroliuojame Pateikto turinio ir neteikiame garantijų dėl Pateikto turinio pobūdžio, tikslumo, vientisumo, tinkamumo ir kokybės. Jūs užtikrinate, kad bet kuris Jūsų Pateiktas turinys nepažeidžia ir nepažeis jokių trečiojo asmens Intelektinės nuosavybės teisių. Jūs asmeniškai atsakote už visą Pateiktą turinį, kurį įkeliate, paskelbiate, siunčiate el. paštu, perduodate ar kitaip pateikiate bet kurioje Išmaniųjų paslaugų dalyje. Mes neprisiimame atsakomybės už tokį Pateiktą turinį ir Jūs asmeniškai prisiimate visą su bet kuriuo Pateiktu turiniu, kurį Jūs ar Jūsų vardu veikiantis kitas asmuo paskelbėte, įkėlėte ar perdavėte per Jūsų Prietaisą ar naudodamiesi Išmaniosiomis paslaugomis, susijusią atsakomybę. Mes, vadovaudamiesi galiojančiais įstatymais, pasiliekame teisę, pranešus arba nepranešus įtariamam pažeidėjui, pašalinti kito asmens Intelektinės nuosavybės teises galimai pažeidžiantį Pateiktą turinį.</p>
<p class= "setting_dis_content">5.	REKLAMA IR PRANEŠIMAI KLIENTŲ APTARNAVIMO TIKSLU</p>
<p class= "setting_dis_content">Jūs suprantate ir sutinkate, kad Išmaniosiose paslaugose gali būti pateikiama reklama, tam tikri pranešimai nuo mūsų ar trečiųjų asmenų, kaip antai pranešimai apie atnaujinimus, administracinio pobūdžio žinutės, informaciniai biuleteniai ir kita medžiaga („Pranešimai“). Kadangi šie Pranešimai yra būtina Išmaniųjų paslaugų dalis, Jūs neturite galimybės jų atsisakyti. Tam tikra Medžiaga gali būti netinkama nepilnamečiams asmenims ar kitiems naudotojams. Tokia Medžiaga gali nebūti pažymėta ar įvardyta kaip netinkama. Todėl Jūs suprantate ir sutinkate, kad Jūs naudojate Medžiagą savo rizika ir mes prieš Jus neatsakome už bet kokią netinkamą Medžiagą.</p>
<p class= "setting_dis_content">6.	TREČIŲJŲ ASMENŲ TEIKIAMOS PASLAUGOS</p>
<p class= "setting_dis_content">Prietaisas gali sudaryti Jums sąlygas bendrauti, susisieti ar palaikyti ryšius su Išmaniąsias paslaugas, kurios nėra mūsų nuosavybė, kurių nekontroliuojame ir nevaldome, teikiančiais trečiaisiais asmenimis. Šią prieigą ar bendravimą su Išmaniąsias paslaugas teikiančiu trečiuoju asmeniu Jums gali palengvinti, pavyzdžiui, sąrankos metu Jūsų nurodyta buvimo vietos valstybė. Mes neprisiimame atsakomybės už trečiųjų asmenų teikiamų Išmaniųjų paslaugų funkcionalumą, kokybę ar turinį ir neįsipareigojame tikrinti jokių trečiųjų asmenų teikiamų Išmaniųjų paslaugų. Jūs aiškiai pripažįstate ir sutinkate, kad savo buvimo vietos valstybę nurodote ir trečiųjų asmenų teikiamomis Išmaniosiomis paslaugomis naudojatės, jas susiejate ar prie jų prisijungiate išimtinai savo rizika ir privalote asmeniškai susipažinti su tokių trečiųjų asmenų teikiamų Išmaniųjų paslaugų naudojimosi taisyklėmis, privatumo politika, ir bet kokia kita jų atžvilgiu galiojančia politika bei jų laikytis. Mes nesuteikiame jokių patvirtinimų ar garantijų dėl bet kokių trečiųjų asmenų teikiamų Išmaniųjų paslaugų, o Jūs suprantate ir sutinkate, kad tiek, kiek maksimaliai leistina pagal galiojančius teisės aktus, mes jokiais atvejais neprisiimame atsakomybės už jokius tiesioginius, netiesioginius, atsitiktinius arba specialiuosius ar šalutinius nuostolius ar kitą žalą, atlyginimą už advokato paslaugas ar kitas išlaidas, patirtas dėl ar susijusias su Jūsų naudojimusi ar prieiga prie trečiųjų asmenų teikiamų Išmaniųjų paslaugų. Bet kokiems su trečiųjų asmenų teikiamomis Išmaniosiomis paslaugomis susijusiems Jūsų veiksmams taikomos trečiųjų asmenų privatumo politikos, sąlygos bei kitos jų nustatytos taisyklės.</p>
<p class= "setting_dis_content">7.	PRIVATUMAS IR ASMENS DUOMENŲ APSAUGA</p>
<p class= "setting_dis_content">Jei norite sužinoti, kaip Jums naudojantis Išmaniosiomis paslaugomis „Hisense“ saugo ir tvarko Jūsų Asmens duomenis ir kitą informaciją, susipažinkite su mūsų Duomenų apsaugos politika (ją galima rasti Jūsų Prietaiso sąrankos metu arba nuėjus į „Pradinį“ langą, pasirinkus skiltį „Nustatymai“ ir tuomet skiltį „Pagalba“)</p>
<p class= "setting_dis_content">8.	GARANTIJOS IR ĮSIPAREIGOJIMAI</p>
<p class= "setting_dis_content">KIEK TAI LEIDŽIAMA PAGAL TEISĖS AKTUS, MES AIŠKIAI PAREIŠKIAME NEPRIPAŽĮSTANTYS BET KOKIŲ SU TEIKIAMOMIS IŠMANIOSIOMIS PASLAUGOMIS SUSIJUSIŲ GARANTIJŲ, SĄLYGŲ, PAREIŠKIMŲ IR ĮSIPAREIGOJIMŲ, NEPRIKLAUSOMAI NUO TO, AR JIE AIŠKIAI ĮVARDYTI, AR NUMANOMI, IR BET KOKIŲ IŠ PRIETAISO NAUDOJIMO KYLANČIŲ RIZIKŲ, ĮSKAITANT, BET NEAPSIRIBOJANT, TINKAMUMO PREKYBAI, KOKYBĖS, TINKAMUMO KONKREČIAI PASKIRČIAI, TIKSLUMO, NETRUKDOMO NAUDOJIMOSI IR ĮSIPAREIGOJIMO NEPAŽEISTI TREČIŲJŲ ŠALIŲ TEISIŲ GARANTIJAS. PIRMIAU IŠVARDYTI APRIBOJIMAI NETAIKOMI ESANT MŪSŲ TYČIAI, DIDELIAM NEATSARGUMUI, ASMENS SVEIKATOS SUTRIKDYMUI ARBA TYČINIO IŠMANIŲJŲ PASLAUGŲ TEISINIO AR ESMINIO TRŪKUMO NUSLĖPIMO ATVEJU. MES NETEIKIAME GARANTIJŲ DĖL JOKIŲ TREČIŲJŲ ASMENŲ PER PRIETAISĄ TEIKIAMŲ IŠMANIŲJŲ PASLAUGŲ TIKSLUMO, TEIKIMO LAIKU, TEISĖTUMO AR IŠBAIGTUMO IR NEGARANTUOJAME, KAD IŠMANIOSIOS PASLAUGOS ATITIKS JŪSŲ REIKALAVIMUS AR KAD PRIETAISAS YRA AR BUS SUDERINAMAS SU VISOMIS IŠMANIOSIOMIS PASLAUGOMIS, AR KAD NEPASITAIKYS PRIETAISO AR IŠMANIŲJŲ PASLAUGŲ NAUDOJIMO PERTRŪKIŲ IR SUTRIKIMŲ.</p>
<p class= "setting_dis_content">JŪS PRISIIMATE VISAS NAUDOJIMOSI IŠMANIOSIOMIS PASLAUGOMIS RIZIKAS, IR, KIEK TAI LEIDŽIAMA PAGAL TEISĖS AKTUS, ĮSIPAREIGOJATE NELAIKYTI MŪSŲ AR BET KURIŲ IŠ MŪSŲ MOTININIŲ BENDROVIŲ, VALDYBOS NARIŲ, ATSAKINGŲ ASMENŲ, DARBUOTOJŲ, PARTNERIŲ, KONTRAHENTŲ, LICENCIARŲ AR REKLAMDAVIŲ ATSAKINGAIS UŽ BET KOKIUS PATIRTUS NUOSTOLIUS, TURTINĘ IR NETURTINĘ ŽALĄ, ĮSKAITANT, BET NEAPSIRIBOJANT, KOMPENSACINIUS, ŠALUTINIUS, BAUDINIUS IR ATSITIKTINIUS NUOSTOLIUS, NEGAUTĄ PELNĄ, NEGAUTAS PAJAMAS, TURTINIŲ TEISIŲ AR VERSLO PRARADIMĄ, AR DUOMENŲ SUGADINIMĄ AR MOKESČIUS UŽ ADVOKATO PAGALBĄ, KURIUOS PATYRĖTE DĖL NAUDOJIMOSI IŠMANIOSIOMIS PASLAUGOMIS IR (ARBA) MEDŽIAGOS PANAUDOJIMO. DĖL IŠMANIĄSIAS PASLAUGAS PALAIKANČIŲ PRIETAISŲ FUNKCIONALUMO SKIRTUMŲ BEI PER PRIETAISĄ AR APLIKACIJĄ(-AS) TEIKIAMŲ IŠMANIŲJŲ PASLAUGŲ APRIBOJIMŲ, TAM TIKROS FUNKCIJOS IR (ARBA) IŠMANIOSIOS PASLAUGOS GALI BŪTI NEPRIEINAMOS KAI KURIUOSE PRIETAISUOSE AR KAI KURIOSE TERITORIJOSE ARBA BĖGANT LAIKUI GALI KISTI.KAI KURIOMS IŠMANIŲJŲ PASLAUGŲ FUNKCIJOMS GALI BŪTI REIKALINGA PAPILDOMA ĮRANGA, KURI PARDUODAMA ATSKIRAI. MES NEREMIAME JOKIŲ IDĖJŲ, PRODUKTŲ, ASMENŲ AR IŠMANIOSIOSE PASLAUGOSE IR (ARBA) MEDŽIAGOJE REIŠKIAMŲ NUOMONIŲ.</p>
<p class= "setting_dis_content">NESAMA MŪSŲ SUTARTINĖS, DELIKTINĖS AR KITOS RŪŠIES ATSAKOMYBĖS PRIEŠ JUS UŽ TIESIOGINIŲ AR NETIESIOGINIŲ, ATSITIKTINIŲ, SPECIALIŲJŲ AR ŠALUTINIŲ NUOSTOLIŲ ATSIRADIMĄ, NEGAUTĄ PELNĄ, NEGAUTAS PAJAMAS, PRARASTAS TURTINES TEISES, VERSLA AR DUOMENŲ SUGADINIMĄ, MOKESČIUS UŽ ADVOKATO PAGALBĄ, KITAS IŠLAIDAS AR KITŲ KITUS NUOSTOLIUS AR ŽALĄ, ĮSKAITANT BAUDINIUS NUOSTOLIUS, PATIRTUS DĖL ARBA SUSIJUSIUS SU BET KOKIOMIS PRIETAISE ESANČIOMIS IŠMANIOSIOMIS PASLAUGOMIS ARBA NAUDOJIMOSI PRIETAISU ARBA DĖL BET KOKIŲ IŠMANIŲJŲ PASLAUGŲ, PRIE KURIŲ BUVOTE PRISIJUNGĘ AR KURIOMIS NAUDOJOTĖS, NORS IR BUVOTE IFORMUOTI APIE TOKIOS ŽALOS AR NUOSTOLIŲ ATSIRADIMO TIKIMYBĘ.</p>
<p class= "setting_dis_content">KAI KURIE TEISĖS AKTAI GALI NUMATYTI GARANTIJŲ AR SĄLYGŲ, AR NUSTATYTI MUS TAIKOMUS ĮPAREIGOJIMUS, KURIŲ NEGALIMA ATSISAKYTI, APRIBOTI AR PAKEISTI ARBA KURIŲ GALIMA ATSISAKYTI, JUOS APRIBOTI AR PAKEISTI TIK IŠ DALIES. ŠI GNLS TURI BŪTI AIŠKINAMA VADOVAUJANTIS ŠIOMIS ĮSTATYMŲ NUOSTATOMIS. TAČIAU KAI TAIKOMOS ŠIOS ĮSTATYMŲ NUOSTATOS, TIEK, KIEK LEIDŽIAMA PAGAL ĮSTATYMUS, MŪSŲ ATSAKOMYBĖ DĖL PASLAUGŲ PAGAL ŠIAS NUOSTATAS BUS APRIBOTA: A) PASLAUGŲ SUTEIKIMU PAKARTOTINAI; ARBA B) PAKARTOTINIO PASLAUGŲ TEIKIMO UŽSAKYMO IŠLAIDŲ ATLYGINIMU, O PREKIŲ ATVEJU – A) PREKIŲ PAKEITIMU ARBA LYGIAVERČIŲ PREKIŲ IŠDAVIMU; B) PREKIŲ REMONTU; C) PREKIŲ PAKEITIMO ARBA LYGIAVERČIŲ PREKIŲ ĮSIGIJIMO IŠLAIDŲ ATLYGINIMU; ARBA D) PREKIŲ REMONTO IŠLAIDŲ ATLYGINIMU. PIRMIAU IŠVARDYTI APRIBOJIMAI NETAIKOMI ESANT MŪSŲ TYČIAI, DIDELIAM NEATSARGUMUI, ASMENS SVEIKATOS SUTRIKDYMUI ARBA TYČINIO IŠMANIŲJŲ PASLAUGŲ TEISINIO AR ESMINIO TRŪKUMO NUSLĖPIMO ATVEJU.</p>
<p class= "setting_dis_content">JŪS PRISIIMATE VISĄ ATSAKOMYBĘ UŽ BET KOKIĄ SU IŠMANIŲJŲ PASLAUGŲ NAUDOJIMU SUSIJUSIĄ ŽALĄ, NUOSTOLIUS, IŠLAIDAS ARBA PAKENKIMĄ. TIEK, KIEK LEIDŽIAMA PAGAL TEISĖS AKTUS, MES NEPRISIIMAME JOKIOS ATSAKOMYBĖS UŽ JŪSŲ NAUDOJIMĄSI IŠMANIOSIOMIS PASLAUGOMIS (NEPRIKLAUSOMAI NUO TO, AR ŠIAM NAUDOJIMUISI BŪTINA REGISTRACIJA, NAUDOTOJO PASKYROS SUKŪRIMAS IR (ARBA) MOKESČIO SUMOKĖJIMAS, AR NE) IR MEDŽIAGA. PIRMIAU IŠVARDYTI APRIBOJIMAI NETAIKOMI ESANT MŪSŲ TYČIAI, DIDELIAM NEATSARGUMUI, ASMENS SVEIKATOS SUTRIKDYMUI ARBA TYČINIO IŠMANIŲJŲ PASLAUGŲ TEISINIO AR ESMINIO TRŪKUMO NUSLĖPIMO ATVEJU. JEI BET KOKIA ŠIOS GNLS DALIS YRA NETEISĖTA AR NEĮGYVENDINAMA ARBA MUMS BUVO PAREIKŠTAS SU MŪSŲ PADARYTU ŠIOS GNLS PAŽEIDIMU SUSIJĘS REIKALAVIMAS, TAI NETURI ĮTAKOS LIKUSIOMS JOS SĄLYGOMS IR NEDARO JŲ NEGALIOJANČIOMIS. ŠIOS GNLS GALIMA ATSISAKYTI AR JĄ PAKEISTI TIK ESANT MŪSŲ RAŠTIŠKAM PRITARIMUI.</p>
<p class= "setting_dis_content">KIEK TAI SUSIJĘ SU TREČIŲJŲ ASMENŲ TEIKIAMOMIS IŠMANIOSIOMIS PASLAUGOMIS, TIEK, KIEK MAKSIMALIAI LEIDŽIAMA PAGAL GALIOJANČIUS TEISĖS AKTUS, MES NEPRISIIMAME ATSAKOMYBĖS UŽ BET KOKIAS TREČIŲJŲ ASMENŲ TEIKIAMAS IŠMANIĄSIAS PASLAUGAS, KURIAS GALIMA PASIEKTI PRISIJUNGUS PRIE PRIETAISO ARBA APLIKACIJOS(-Ų); TAIP PAT MES NEPRISIIMAME ATSAKOMYBĖS UŽ PER APLIKACIJAS AR MŪSŲ PRIETAISĄ TREČIŲJŲ ŠALIŲ PLATINAMĄ AR JUOSE PATALPINTĄ PASLĖPTĄ AR ŽALINGĄ KODĄ. MES NESUTEIKIAME GARANTIJOS, KAD NAUDOJANTIS IŠMANIOSIOMIS PASLAUGOMIS NEBUS PERTRŪKIŲ, DELSIMO AR NETIKSLUMŲ IR NEUŽTIKRINAME GALIMYBĖS NAUDOTIS ŠIOMIS IŠMANIOSIOMIS PASLAUGOMIS NERIBOTĄ LAIKĄ.</p>
<p class= "setting_dis_content">9.	TEISĖS Į TEISMO DRAUDIMĄ AR KITĄ TEISIŲ GYNIMO PRIEMONĘ ATSISAKYMAS</p>
<p class= "setting_dis_content">TIEK, KIEK MAKSIMALIAI LEIDŽIAMA PAGAL GALIOJANČIUS TEISĖS AKTUS, JUMS PAREIŠKUS, KAD NAUDODAMIESI PRIETAISU IR (ARBA) IŠMANIOSIOMIS PASLAUGOMIS JŪS PATYRĖTE NUOSTOLIŲ, ŽALOS AR SUŽALOJIMŲ, TOKIU ATVEJU NUOSTOLIAI, ŽALA AR SUŽALOJIMAI NEBUS LAIKOMI NEIŠTAISOMAIS ARBA PAKANKAMAIS TAM, KAD JŪS ĮGYTUMĖTE TEISĘ KREIPTIS DĖL TEISMO DRAUDIMO AR KITOS TEISIŲ GYNIMO PRIEMONĖS. TAI REIŠKIA, KAD RYŠIUM SU JŪSŲ REIKALAVIMU JŪS SUTINKATE, KAD NESIKREIPSITE DĖL IŠDAVIMO IR NETURĖSITE TEISĖS Į TAI, KAD JUMS BŪTŲ IŠDUOTAS BET KOKS TEISMO AR KITOS INSTITUCIJOS NUTARIMAS KURIUO BŪTŲ APSUNKINTAS AR TAPTŲ NEĮMANOMAS BET KOKIO MUMS NUOSAVYBĖS TEISE PRIKLAUSANČIO, MŪSŲ LICENCIJUOJAMO, NAUDOJAMO ARBA MŪSŲ AR MŪSŲ LICENCIARŲ ŽINIOJE ESANČIO PRIETAISO, APLIKACIJOS, TURINIO, PATEIKTO TURINIO, PRODUKTO, PASLAUGOS AR INTELEKTINĖS NUOSAVYBĖS TEISIŲ (ĮSKAITANT JŪSŲ PATEIKTĄ TURINĮ) KŪRIMAS ARBA PANAUDOJIMAS KOMERCINIAIS TIKSLAIS.</p>
<p class= "setting_dis_content">10.	NUOSTOLIŲ ATLYGINIMAS</p>
<p class= "setting_dis_content">Jūs sutinkate ginti, atlyginti nuostolius ir apsaugoti „Hisense“, jos susijusias bendroves, licenciarus ir paslaugų teikėjus bei jų ir jų atitinkamus atsakingus asmenis, valdybos narius, darbuotojus, kontrahentus, agentus, licenciarus, tiekėjus, teisių perėmėjus ir cesionarijus nuo bet kokių pretenzijų, įsiskolinimų, reikalavimų atlyginti nuostolius, teismo sprendimų, nutarimų, nuostolių, kaštų, išlaidų ar mokesčių (įskaitant pagrįstus mokesčius už advokato pagalbą), kylančius iš ir susijusius su Jūsų padarytu šios GNLS pažeidimu ar Jūsų naudojimusi Prietaisu ir (arba) Išmaniosiomis paslaugomis, įskaitant, bet neapsiribojant, Jūsų Pateikto turinio panaudojimą, taip pat bet kokį Medžiagos panaudojimą, pasinaudojimą paslaugomis ir kitais produktais, išskyrus tokį, į kurį Jums aiškiai suteikė teisę ši GNLS, ar bet kokios naudojantis Prietaisu Jūsų gautos informacijos panaudojimu.</p>
<p class= "setting_dis_content">11.	TAIKYTINA TEISĖ IR JURISDIKCIJA</p>
<p class= "setting_dis_content">Tiek, kiek leidžiama pagal teisės aktus, šiai GNLS taikomi Vokietijos Federacinės Respublikos įstatymai, o įsipareigodami laikytis GNLS ir naudodamiesi Išmaniosiomis paslaugomis Jūs sutinkate, kad ši GNLS ir visi kiti Išmaniųjų paslaugų aspektai bus visais atžvilgiais aiškinami pagal Vokietijos įstatymus, taip pat Jūs sutinkate su neišimtine Diuseldorfo, Vokietija, teismų jurisdikcija.</p>
<p class= "setting_dis_content">12.	TEISĖS AKTUOSE NUMATYTI PRIVALOMI VEIKSMAI</p>
<p class= "setting_dis_content">Tam tikru metu mes galime būti įpareigoti vykdyti vietos teisėsaugos institucijų reikalavimus dėl teisėto perėmimo ir (arba) duomenų saugojimo. Bet kuriuo metu mes savo nuožiūra galime apriboti prieigą prie bet kokios Išmaniųjų paslaugų ir Prietaiso dalies ar panaikinti Jūsų prieigą prie Išmaniųjų paslaugų, jei tokia prievolė įtvirtinta teisės aktuose arba to reikalauja atitinkamos valdžios institucijos ar reguliavimo agentūros.</p>
<p class= "setting_dis_content">13.	PERLEIDIMAS AR PERDAVIMAS</p>
<p class= "setting_dis_content">Be išankstinio rašytinio „Hisense“ sutikimo Jūs neturite teisės perduoti, perleisti ar kitaip disponuoti šia GNLS, kuri Jums skirta asmeniškai, taip pat bet kuriomis iš šios GNLS kylančiomis Jūsų teisėmis ar įsipareigojimais.</p>
<p class= "setting_dis_content">14.	ATSISAKYMAS IR ATSKYRIMAS</p>
<p class= "setting_dis_content">„Hisense“ atsisakymas nuo bet kurios šios GNLS sąlygos taikymo nelaikomas tolesniu arba tęstiniu atsisakymu nuo tokio taikymo arba atsisakymu nuo bet kokios kitos sąlygos taikymo, taip pat bet koks „Hisense“ nepasinaudojimas šioje GNLS įtvirtinta teise ar nuostata nereiškia atsisakymo nuo tokios teisės ar nuostatos taikymo.</p>
<p class= "setting_dis_content">Jeigu kuri nors šios GNLS nuostata yra kompetentingos jurisdikcijos teismo ar kitos ginčų sprendimo institucijos pripažįstama negaliojančia, neteisėta ar neįgyvendinama, nepriklausomai nuo priežasties, tokia nuostata netaikoma ar jos taikymas apribojamas tik tiek, kad likusios GNLS nuostatos ir toliau būtų taikomos visa apimtimi.</p>
<p class= "setting_dis_content">15.	SUTARTIES VISUMA</p>
<p class= "setting_dis_content">Ši GNLS yra vienintelis ir visa apimantis susitarimas tarp Jūsų ir „Hisense“ dėl Jūsų naudojimosi Išmaniosiomis paslaugomis ir pakeičia visus ankstesnius ir jos sudarymo metu galiojančius su Jūsų naudojimusi Išmaniosiomis paslaugomis susijusius rašytinės ir žodinės formos susitarimus, pareiškimus ir garantijas.</p>
<p class= "setting_dis_content">16.	GNLS PAKEITIMAI</p>
<p class= "setting_dis_content">Mes turime teisę bet kuriuo metu savo nuožiūra peržiūrėti ir atnaujinti šią GNLS. Visi pakeitimai per protingą laikotarpį iki jų įsigaliojimo bus paskelbti Jūsų Prietaise arba Jus pasieks informacinio pranešimo pavidalu. Jeigu per pirmiau minėtą laikotarpį Jūs nepranešite mums apie savo nesutikimą, bus laikoma, kad Jūs sutikote su šiais pakeitimais. Nesutikimo atveju turite teisę nedelsiant nutraukti GNLS. Visais kitais atvejais atnaujinta GNLS taikoma visam paskesniam naudojimuisi Išmaniosiomis paslaugomis.</p>
<p class= "setting_dis_content">17.	JUMS SKIRTA KORESPONDENCIJA</p>
<p class= "setting_dis_content">Mes galime Jums siųsti pranešimus (įskaitant pranešimus dėl šios GNLS pakeitimų ar Išmaniųjų paslaugų ar jų dalių teikimo nutraukimo) elektroniniu paštu, paprastu paštu ar skelbimuose Prietaise ar Išmaniosiose paslaugose arba per juos teikiamuose skelbimuose.</p>
<p class= "setting_dis_content">18.	MUMS SKIRTA KORESPONDENCIJA</p>
<p class= "setting_dis_content">Prašome visus su šia GNLS susijusius papildomus klausimus siųsti vietos garantinio aptarnavimo centrui, kurio adresas nurodytas kiekvieno Prietaiso pakuotės viduje esančiame garantiniame talone, arba el. paštu gjyxinfo@hisense.com.</p>
<p class= "setting_dis_content">DUOMENŲ APSAUGOS POLITIKA</p>
<p class= "setting_dis_content">(Įsigaliojimo data: 2018 m. vasario 1 d.)</p>
<p class= "setting_dis_content">Toliau išdėstyta Duomenų apsaugos politika (toliau – „Duomenų apsaugos politika“) taikoma Jūsų naudojimuisi Prietaisu, Aplikacija(-omis) ir bet kokiomis Išmaniosiomis paslaugomis (kaip apibrėžta šiame dokumente). Šią Duomenų apsaugos politiką taiko „Hisense Electric Co., Ltd.“, jos susijusios, dukterinės ir (arba) motininės bendrovės (toliau – „Hisense“ arba „mes“, arba „mus“, arba „mūsų“). Mes esame Duomenų valdytojas šios Duomenų apsaugos politikos prasme.</p>
<p class= "setting_dis_content">Įvadinė dalis</p>
<p class= "setting_dis_content">Mes siekiame apsaugoti visų Prietaiso naudotojų privatumą. Šios Duomenų apsaugos politikos paskirtis – informuoti Jus apie informacijos, kurią mes renkame apie Jus, rūšis, apie tai, kaip ši informacija gali būti naudojama ir atskleista tretiesiems asmenims.</p>
<p class= "setting_dis_content">Ši Duomenų apsaugos politika taikoma informacijai apie Jus, kurią šiame dokumente nustatyta tvarka surinkome mes, įskaitant „Hisense Electric Co., Ltd.“, jos susijusias, dukterines ir (arba) motinines bendroves (toliau – „Hisense“, „mes“ arba „mus“, arba „mūsų“).</p>
<p class= "setting_dis_content">Ši Duomenų apsaugos politika netaikoma informacijai, kurią Jūs teikiate tiesiogiai tretiesiems asmenims, kurių Išmaniosiomis paslaugomis Jūs naudojatės per Prietaisą, ir informacijai, kurią jie renka bei kurios valdytojai yra pirmiau minėti tretieji asmenys ir kurios naudojimas gali būti reglamentuotas atskiroje privatumo politikoje ir (arba) naudojimo taisyklėse. Rekomenduojame Jums susipažinti su paslaugų teikėjų trečiųjų asmenų, kurių teikiamas Išmaniąsias paslaugas galite pasiekti per Prietaisą, patvirtinta privatumo politika ir (arba) naudojimo taisyklėmis.</p>
<p class= "setting_dis_content">1.	PAGRINDINĖS SĄVOKOS</p>
<p class= "setting_dis_content">„Aplikacija(-os)“ – tai įkeliama, atsisiunčiama ir (arba) vykdomoji programinė įranga, priklausanti mums ar trečiajam asmeniui ir prieinama Prietaise.</p>
<p class= "setting_dis_content">„Turinys“ – tai visi mūsų ar trečiųjų asmenų siūlomi garso ir vaizdo elementai bei idėjos, įskaitant, bet neapsiribojant, duomenis, kino filmus, vaizdo įrašus, nuotraukas, programinę įrangą, žaidimus, dizainus, atvaizdus, meno kūrinius, iliustracijas, muziką, garso įrašus, informaciją ir kitą materialaus ir nematerialaus pobūdžio medžiagą, įskaitant išvestinius kūrinius, visose laikmenose ir visų formatų, kurie yra jau sukurti ar bus sukurti ateityje.</p>
<p class= "setting_dis_content">„Duomenų valdytojas“ – tai subjektas, kuris sprendžia, kaip ir kokiu tikslu yra Tvarkomi Asmens duomenys.</p>
<p class= "setting_dis_content">„Duomenų apsaugos institucija“ – tai nepriklausoma valdžios įstaiga, kuri įgyvendindama įstatymais jai pavestas funkcijas prižiūri galiojančių asmens duomenų apsaugos įstatymų laikymąsi.</p>
<p class= "setting_dis_content">„Prietaisas“ – tai „Hisense“ išmanusis televizorius.</p>
<p class= "setting_dis_content">„EEE“ – tai Europos ekonominė erdvė.</p>
<p class= "setting_dis_content">„Medžiaga“ bendrai reiškia bet kurį Turinį, Pateiktą turinį (jeigu taikoma ir kaip apibrėžta šiame dokumente), naudojantis Prietaisu perskaitytus ar išsiųstus susirašinėjimus, tinklaraščių turinį, asmeninių pokalbių žinutes, socialiniuose tinkluose paskelbtus įrašus, informaciją, reklamą ir (arba) nuorodas į interneto svetaines ir t.t.</p>
<p class= "setting_dis_content">„Asmens duomenys“ – tai informacija apie bet kurį asmenį arba informacija, pagal kurią galima tiesiogiai ar netiesiogiai nustatyti bet kurio asmens tapatybę, t.y. pasitelkus biometrinius asmens duomenis, pvz., vardą ir pavardę, asmens kodą, informaciją apie gyvenamąją vietą, internetinį identifikatorių, identifikatorių arba vieną ar kelias asmens fizines, fiziologines, genetines, psichines, ekonomines, kultūrines ar socialinio identiteto ypatybes nusakančius duomenis.</p>
<p class= "setting_dis_content">„Tvarkyti“, „Tvarkymas“ arba „Tvarkomas“ – tai visi su bet kuriais Asmens duomenimis automatizuotomis arba neautomatizuotomis priemonėmis atliekami veiksmai, pavyzdžiui, rinkimas, įrašymas, rūšiavimas, sisteminimas, saugojimas, adaptavimas ar keitimas, paieška, susipažinimas, panaudojimas, atskleidimas persiunčiant, platinant ar kitu būdu sudarant galimybę jais naudotis, taip pat sugretinimas ar sujungimas su kitais duomenimis, apribojimas, ištrynimas ar sunaikinimas.</p>
<p class= "setting_dis_content">„Ypatingi asmens duomenys“ – tai asmens duomenys atskleidžiantys jo rasinę ar etninę kilmę, politinius, religinius ar filosofinius įsitikinimus, narystę profesinėse sąjungose, arba duomenys apie atitinkamo asmens protinę ar fizinę sveikatą ar lytinį gyvenimą, jo padarytus nusikaltimus arba nusikaltimus, kurių padarymu jis yra įtariamas, gautas nuobaudas, asmens kodas taip pat bet kurie kiti duomenys, kurie galiojančiuose įstatymuose priskirti prie ypatingų asmens duomenų.</p>
<p class= "setting_dis_content">„Interneto svetainė“ – tai bet kuri mūsų ar mūsų vardu eksploatuojama ar prižiūrima Interneto svetainė.</p>
<p class= "setting_dis_content">„Išmaniosios paslaugos“ – tai mūsų arba trečiųjų asmenų teikiamos prieigos prie Medžiagos, jos įsigijimo, šalinimo, pardavimo, pirkimo, prenumeratos, nuomos, susipažinimo su Medžiaga ar bet kokio kitokio jos naudojimo paslaugos, taip pat visų kitų rūšių paslaugos ar funkcijos, paprastai teikiamos internetu, naudojantis Aplikacija(-omis).</p>
<p class= "setting_dis_content">„Pateiktas turinys“ – tai bet kuris Jūsų, Jūsų vardu ar kitų naudotojų, naudojantis Jūsų Prietaisu ar Išmaniosiomis paslaugomis arba per juos, pateiktas, įkeltas ar paskelbtas turinys.</p>
<p class= "setting_dis_content">2.	ASMENS DUOMENŲ RINKIMAS</p>
<p class= "setting_dis_content">Asmens duomenų rinkimas: Mūsų renkamų Jūsų Asmens duomenų galimi šaltiniai yra šie:</p>
<p class= "setting_dis_content">•	Jūsų pateikti duomenys: Mes galime gauti Jūsų Asmens duomenis, kuriuos mums pateikiate patys (pvz., besikreipdami į klientų aptarnavimo tarnybą elektroniniu paštu ar telefonu arba kitomis priemonėmis).</p>
<p class= "setting_dis_content">•	Duomenys gauti plėtojant santykius: Mes galime rinkti arba gauti Jūsų Asmens duomenis plėtodami įprastinius santykius su Jumis (pvz., Jums įsigijus mūsų produktą ar paslaugą, įskaitant bet kurią Išmaniąją paslaugą).</p>
<p class= "setting_dis_content">•	Jūsų viešai paskelbti duomenys: Mes galime rinkti arba gauti Jūsų Asmens duomenis, kuriuos Jūs akivaizdžiai paviešinote, kaip antai socialinės žiniasklaidos priemonėse (pvz., mes galime rinkti informaciją iš Jūsų paskyros(-ų) socialinės žiniasklaidos priemonėse, Jums paskelbus su mumis susijusį viešą pranešimą).</p>
<p class= "setting_dis_content">•	Duomenys iš Aplikacijos(-ų): Mes galime rinkti arba gauti Jūsų Asmens duomenis Jums atsisiuntus bet kurias Aplikacijas ar jomis naudojantis.</p>
<p class= "setting_dis_content">•	Pateiktas turinys: Mes galime rinkti arba gauti Jūsų Asmens duomenis Jums pateikus bet kokį Pateiktą turinį.</p>
<p class= "setting_dis_content">•	Duomenys iš Interneto svetainių: Mes galime rinkti ar gauti Jūsų Asmens duomenis Jums besilankant bet kurioje mūsų Interneto svetainėje arba naudojantis bet kuriomis Interneto svetainėje ar per ją pasiekiamomis funkcijomis ar ištekliais.</p>
<p class= "setting_dis_content">•	Registracijos duomenys: Mes galime rinkti arba gauti Jūsų Asmens duomenis Jums naudojant bet kurias Aplikacijas ar Išmaniąsias paslaugas ar registruojantis jų naudotoju.</p>
<p class= "setting_dis_content">•	Turinio ir reklamos informacija: Jums nusprendus susipažinti su trečiojo asmens Turiniu ar reklama bet kokiose Aplikacijose ar Išmaniosiose paslaugose, mes galime gauti Asmens duomenis apie Jus tiesiogiai arba iš atitinkamo minėtą Aplikaciją ar Išmaniąją paslaugą teikiančio trečiojo asmens.</p>
<p class= "setting_dis_content">•	Trečiojo asmens turima informacija: Mes galime rinkti arba gauti Jūsų Asmens duomenis iš mums ją pateikiančių trečiųjų asmenų, įskaitant Aplikacijas ir Išmaniąsias paslaugas teikiančius trečiuosius asmenis.</p>
<p class= "setting_dis_content">Asmens duomenų sukūrimas: Mes taip pat galime susikurti Asmens duomenis apie Jus, pvz., Jūsų susirašinėjimo su mumis įrašus, informaciją apie Jūsų peržiūrų ir pirkimų istorinius duomenis.</p>
<p class= "setting_dis_content">3.	MŪSŲ TVARKOMŲ ASMENS DUOMENŲ KATEGORIJOS</p>
<p class= "setting_dis_content">Mes galime Tvarkyti toliau išvardytoms kategorijoms priskirtus Jūsų Asmens duomenis tiek, kiek toks tvarkymas yra būtinas atsižvelgiant į šioje Duomenų apsaugos politikoje įtvirtintus duomenų tvarkymo tikslus:</p>
<p class= "setting_dis_content">•	Informacija apie asmenį: vardas(-ai); pasirinktas vardas; slapyvardis ir nuotrauka.</p>
<p class= "setting_dis_content">•	Demografinė informacija: lytis; gimimo data / amžius; tautybė; kreipinys; titulas / mokslinis laipsnis; ir pageidaujama kalba.</p>
<p class= "setting_dis_content">•	Kontaktinė informacija: adresas; telefono numeris; elektroninio pašto adresas; ir Jūsų viešai prieinamas(-i) profilis(-iai) socialinės žiniasklaidos priemonėje(-se).</p>
<p class= "setting_dis_content">•	Pirkimų duomenys: įrašai apie pirkinius ir kainas, įskaitant pirkinius naudojantis Išmaniosiomis paslaugomis.</p>
<p class= "setting_dis_content">•	Informacija apie mokėjimus: įrašai apie sąskaitas faktūras; įrašai apie mokėjimus; adresas sąskaitų siuntimui; mokėjimo būdas; banko sąskaitos numeris arba kredito kortelės numeris; kortelės turėtojo ar savininko vardas ir pavardė; kortelės ar paskyros saugumo duomenys; data, nuo kurios galioja kortelė; taip pat kortelės galiojimo pabaigos data; mokėjimo suma; mokėjimo diena; ir įrašai apie mokėjimo čekius.</p>
<p class= "setting_dis_content">•	Duomenys, susiję su Interneto svetainėmis, Aplikacijomis ir Išmaniosiomis paslaugomis: informacija apie Prietaisą; nustatymai; IP adresas; kalbos nustatymai; datos ir laikai; Aplikacijos naudojimo statistika; Aplikacijos parametrai; prisijungimo prie Aplikacijos datos ir laikai; vietovės informacija ir kita techninės komunikacijos informacija; naudotojo vardas; slaptažodis; saugaus prisijungimo duomenys; naudojimo statistika; bendroji statistinė informacija.</p>
<p class= "setting_dis_content">•	Turinio ir reklamos duomenys: įrašai apie Jūsų sąveiką su mūsų internetine reklama ir Turiniu, įrašai apie puslapiuose arba Aplikacijos vartotojo sąsajose rodomą reklamą ir Turinį, ir bet kokia sąveika, kurią galėjote turėti su tokiu Turiniu ar reklama.</p>
<p class= "setting_dis_content">•	Pažiūros ir nuomonės: bet kokios pažiūros ir nuomonės, kurias nusprendėte mums atsiųsti (pvz., dalyvaudami nuomonių apklausose ir tyrimuose, pildydami atsiliepimų formas arba reitinguodami Aplikacijas trečiųjų asmenų aplikacijų parduotuvėse) arba viešai paskelbėte rašydami apie mus socialinės žiniasklaidos platformose.</p>
<p class= "setting_dis_content">•	Ne asmens duomenys. Jums naudojantis Prietaisu mes taip pat galime rinkti tam tikrą informaciją, kuri pati ar kartu su kita tokia informacija negali būti panaudota Jūsų tapatybei nustatyti arba asmeniškai su Jumis susisiekti („Ne asmens duomenys“). Ne asmens duomenims taip pat priskiriama techninė informacija, susijusi su Jūsų Prietaiso naudojimu, įskaitant, bet neapsiribojant, informaciją apie Prietaiso našumą, Prietaiso naudojimą, Aplikacijų naudojimą ir (arba) kitus su Jūsų Prietaiso naudojimu susijusius techninius duomenis, pagal kuriuos neįmanoma nustatyti Jūsų tapatybės. Ne asmens duomenims taip pat gali būti priskiriami tam tikri duomenys ar informacija, kuriuos pateikiate mums naudodamiesi Prietaisu, pvz., užklausas, kurias įvedate naudodamiesi Prietaiso paieškos funkcijomis, puslapių užklausas, pasiektą ar peržiūrėtą Turinį ar televizijos programų tvarkaraščius, arba duomenis apie konkrečias Jūsų naudotas paslaugas ar aplikacijas, Jūsų užklausos datą ir laiką ir kt. Jei aiškiai nuspręsite naudotis „Amazon Alexa“ paslauga, kaip aptarta šioje Duomenų apsaugos politikoje, Ne asmens duomenis taip pat gali sudaryti Išmaniojo televizoriaus naudojimo duomenys, kaip apibrėžta ir aptarta tolesniame skyriuje.</p>
<p class= "setting_dis_content">•	„Amazon Alexa“ paslauga. Šiame Prietaise gali būti standartiškai įdiegta „Amazon Alexa“ paslauga (angl. Amazon Alexa Service, toliau – „AAS“). Pagal numatytuosius nustatymus AAS yra neaktyvuota, o tai reiškia, kad AAS neveiks ir iki kol Jūs aiškiai nenuspręsite ja naudotis Jūsų Asmens duomenys renkami nebus. Atsižvelgiant į Jūsų išankstinę aiškią pasirinktį, AAS gali įgalinti Jus valdyti Prietaisą pasitelkus balsu ištariamomis komandomis ir paslaugomis bei gauti kitus prie tų pačių „Hisense“ ir „Amazon“ paskyrų prijungtus prietaisus su AAS funkcija. Mes netvarkysime Jūsų balso duomenų. Vieninteliai asmens duomenys, kuriuos tvarkome kartu su AAS, yra atitinkamos AAS ir „Hisense“ naudotojo paskyros prisijungimo duomenys. Jei norite gauti informacijos apie AAS ir savo teises, susipažinkite su šios Duomenų apsaugos politikos įsigaliojimo dieną galiojančiomis trečiojo asmens patvirtintomis naudojimosi taisyklėmis ir privatumo politika adresu https://www.amazon.com/gp/help/customer/display.html?nodeId=201809740..</p>
<p class= "setting_dis_content">•	Vaikų iki 13 (trylikos) metų amžiaus Asmens duomenys. Suprasdami, kad tėvai, globėjai ar kiti suaugę asmenys gali įsigyti Prietaisą šeimos, įskaitant nepilnamečius jos narius, reikmėms, mes įsipareigojame apsaugoti vaikų Asmens duomenis. Dėl šios priežasties per Prietaisą pasiekiamos Išmaniosios paslaugos nėra skirtos naudoti asmenims iki 13 (trylikos) metų amžiaus ir mes tikslingai nerinksime Asmens duomenų iš nurodyto amžiaus nesulaukusių asmenų bet kokiu tikslu, taip pat atmesime jų registracijos prašymus. Tikėtina, kas kai kuriais atvejais, kai informacija renkama elektroniniu būdu, mes negalėsime nustatyti, ar informacija buvo gauta iš jaunesnių nei 13 (trylikos) metų vaikų ir mes naudosime šią informaciją, lyg ji būtų buvusi pateikta suaugusio asmens. Sužinoję, kad bet kokie Asmens duomenys buvo pateikti vaiko iki 13 (trylikos) metų amžiaus, mes dėsime komerciškai pagrįstas pastangas, kad tokia informacija būtų ištrinta. Mes skatiname tėvus ir teisėtus globėjus stebėti visus jų vaikų internete atliekamus veiksmus ir neleisti jiems naudojantis Išmaniosiomis paslaugomis pateikti bet kokius Asmens duomenis. MES AIŠKIAI PAREIŠKIAME, KAD NEPRISIIMAME ATSAKOMYBĖS UŽ TAI, KAD PAŽEIDŽIANT ŠIĄ DUOMENŲ APSAUGOS POLITIKĄ TOKIAS FUNKCIJAS NAUDOS AR JOMIS PIKTNAUDŽIAUS VAIKAI.</p>
<p class= "setting_dis_content">•	Slapukai ir kitos sekimo technologijos. Kartais Prietaise ar Aplikacijoje(-ose) gali būti naudojami „slapukai“ (angl. cookies) ar kitos technologijos (pvz., naršyklės slapukai, „flash“ įskiepio slapukai ir žiniatinklio švyturiai). Slapukas – tai nedidelės apimties kompiuterinis failas, kuris yra patalpinamas Prietaise ir saugomas Prietaiso vidinėje atmintyje. Šios technologijos padeda mums geriau suprasti naudotojų elgesį, surinkti informaciją apie Jūsų peržiūrėtas ar pasiektas Išmaniąsias paslaugas, taip pat padeda mums Jūsų naudojimąsi Prietaisu ar Aplikacija(-omis) padaryti patogesnį ir labiau atitinkantį Jūsų asmeninius poreikius. Be to, slapukai ir kitos technologijos gali būti naudojami rinkti informacijai apie Jūsų veiklos internete istoriją, taip pat Jums naudojantis trečiųjų asmenų interneto svetainėmis ar kitomis paslaugomis. Informacijos apie tai, kaip galima išjungti šias sekimo technologijas ieškokite šios Duomenų apsaugos politikos 9 dalies b punkte: „JŪSŲ TEISĖS IR PASIRINKIMAI“.</p>
<p class= "setting_dis_content">4.	YPATINGŲ ASMENS DUOMENŲ TVARKYMO TEISINIS PAGRINDAS</p>
<p class= "setting_dis_content">Šioje Duomenų apsaugos politikoje apibrėžtais tikslais Tvarkydami Jūsų Asmens duomenis, mes galime remtis vienu ar keliais iš toliau nurodytų teisinių pagrindų, priklausomai nuo aplinkybių:</p>
<p class= "setting_dis_content">•	Sutikimas: Mes galime tvarkyti Jūsų Asmens duomenis gavę Jūsų išankstinį aiškų sutikimą su jų Tvarkymu (šiuo teisiniu pagrindu remiamasi išimtinai tik Tvarkymo, kuris yra visiškai savanoriškas, atveju – juo nėra remiamasi Tvarkymo, kuris yra vienaip ar kitaip būtinas ar privalomas, atveju);</p>
<p class= "setting_dis_content">•	Sutartinė būtinybė: Mes galime tvarkyti Jūsų Asmens duomenis, kai tvarkymas yra būtinas dėl sutarties, kurią galite su mumis sudaryti;</p>
<p class= "setting_dis_content">•	Galiojančių teisės aktų reikalavimų vykdymas: Mes galime tvarkyti Jūsų Asmens duomenis, kai Tvarkymas privalomas vykdant galiojančių teisės aktų reikalavimus;</p>
<p class= "setting_dis_content">•	Svarbūs interesai: galime tvarkyti Jūsų Asmens duomenis, kai tvarkymas yra būtinas siekiant apsaugoti bet kurio asmens gyvybinius interesus; arba</p>
<p class= "setting_dis_content">•	Teisėti interesai: Mes galime Tvarkyti Jūsų Asmens duomenis turėdami teisėtą interesą juos Tvarkyti savo verslo valdymo, vykdymo ar reklamos tikslais, su sąlyga, kad šio intereso įgyvendinimas neužkerta kelio Jūsų interesų, pagrindinių teisių ar laisvių gyvendinimui.</p>
<p class= "setting_dis_content">5.	YPATINGI ASMENS DUOMENYS</p>
<p class= "setting_dis_content">Savo įprastinėje veikloje mes neketiname rinkti ar kitaip tvarkyti Jūsų Ypatingų asmens duomenų. Jei dėl kokios nors priežasties būtų būtina tvarkyti Jūsų Ypatingus asmens duomenis, tai būtų atliekama remiantis vienu iš šių teisinių pagrindų:</p>
<p class= "setting_dis_content">•	Galiojančių teisės aktų reikalavimų vykdymas: Mes galime tvarkyti Jūsų Ypatingus asmens duomenis, kai Tvarkymas privalomas ar leistinas vykdant galiojančių teisės aktų reikalavimus;</p>
<p class= "setting_dis_content">•	Nusikaltimų aptikimas ir užkardymas: Mes galime tvarkyti Jūsų Ypatingus asmens duomenis, kai tvarkymas yra būtinas nusikaltimų aptikimui ar užkardymui (įskaitant sukčiavimo užkardymą);</p>
<p class= "setting_dis_content">•	Teisių nustatymas, įgyvendinimas ar gynimas: Mes galime tvarkyti Jūsų Ypatingus asmens duomenis, kai tvarkymas yra būtinas teisinių teisių nustatymui, įgyvendinimui ar gynimui; arba</p>
<p class= "setting_dis_content">•	Sutikimas: Mes galime tvarkyti Jūsų Ypatingus asmens duomenis, prieš pradėdami Tvarkyti Jūsų Ypatingus asmens duomenis pagal galiojančius įstatymus gavę Jūsų išankstinį aiškų sutikimą (šiuo teisiniu pagrindu remiamasi išimtinai tik Tvarkymo, kuris yra visiškai savanoriškas, atveju – juo nėra remiamasi Tvarkymo, kuris yra vienaip ar kitaip būtinas ar privalomas, atveju).</p>
<p class= "setting_dis_content">6.	KAIP MES NAUDOJAME SURINKTĄ INFORMACIJĄ</p>
<p class= "setting_dis_content">Mes turime teisę tvarkyti Jūsų Asmens duomenis toliau nurodytais tikslais:</p>
<p class= "setting_dis_content">•	Interneto svetainių, Aplikacijų ir Išmaniųjų paslaugų teikimas: Jums teikiant Interneto svetaines, Aplikacijas ir Išmaniąsias paslaugas; registruojant Jūsų paskyrą Prietaise; Jūsų pageidavimu Jums suteikiant kitų produktų ir paslaugų; Jūsų pageidavimu pateikiant Jums reklaminę medžiagą; bendraujant su Jumis šių produktų ir paslaugų klausimais; administruojant ir tvarkant Interneto svetaines, Aplikacijas ir Išmaniąsias paslaugas; teikiant Jums Turinį; rodant Jums reklamą ir kitą informaciją; susisiekiant ir bendraujant su Jumis per Interneto svetaines, Aplikacijas ir Išmaniąsias paslaugas; taip pat informuojant Jus apie bet kokių Interneto svetainių, Aplikacijų ir Išmaniųjų paslaugų pakeitimus.</p>
<p class= "setting_dis_content">•	Prietaiso veikimas: teikiant su Prietaisu susijusias paslaugas ir teikiant jų palaikymą; administruojant Prietaisą (įskaitant bet kokių paieškų ar užklausų dėl tam tikros Medžiagos vykdymą, rekomendacijų dėl Medžiagos teikimą, tinklaraščių, atvirų forumų, diskusijų puslapių ar individualizuotų funkcijų teikimą).</p>
<p class= "setting_dis_content">•	Pranešimų teikimas Jums: bet kokiomis priemonėmis (pvz., elektroniniu paštu, telefonu, tekstiniu pranešimu, socialinės žiniasklaidos priemone, paštu arba asmeniškai) Jums pranešant naujienas bei teikiant kitą Jus galinčią sudominti informaciją, su sąlyga, kad tokie pranešimai Jums teikiami nepažeidžiant galiojančių teisės aktų; administruojant ir atnaujinant kontaktinę informaciją; bei, esant reikalui, gavus Jūsų išankstinį sutikimą dėl gavimo.</p>
<p class= "setting_dis_content">•	Ryšių ir IT operacijos: administruojant mūsų ryšių sistemas; užtikrinant IT saugumo sistemų veikimą; taip pat atliekant IT saugumo patikrą.</p>
<p class= "setting_dis_content">•	Sveikata ir sauga: atliekant sveikatos ir saugos vertinimą ir situacijos periodinį fiksavimą; taip pat vykdant atitinkamas teisines prievoles.</p>
<p class= "setting_dis_content">•	Finansų valdymas: pardavimų; finansų; įmonių audito; taip pat pardavėjų administravimo tikslais.</p>
<p class= "setting_dis_content">•	Apklausos ir nuomonės tyrimai: kreipiantis į Jus su tikslu sužinoti Jūsų nuomonę apie mūsų produktus ir paslaugas.</p>
<p class= "setting_dis_content">•	Tyrimai: politikos pažeidimų bei nusikalstamos veikos aptikimas, tyrimas ir prevencija vadovaujantis galiojančiais teisės aktais.</p>
<p class= "setting_dis_content">•	Teisminis procesas: teisių nustatymas, įgyvendinimas ir gynimas.</p>
<p class= "setting_dis_content">•	Teisės aktų reikalavimų vykdymas: galiojančiuose įstatymuose įtvirtintų mūsų teisinių ir reguliavimo prievolių vykdymas.</p>
<p class= "setting_dis_content">•	Mūsų Interneto svetainių, Aplikacijų ir Išmaniųjų paslaugų tobulinimas: su Interneto svetainėmis, Aplikacijomis ir Išmaniosiomis paslaugomis susijusių problemų nustatymas; Interneto svetainių, Aplikacijų ir Išmaniųjų paslaugų patobulinimų projektavimas; taip pat naujų Interneto svetainių, Aplikacijų ir Išmaniųjų paslaugų kūrimas.</p>
<p class= "setting_dis_content">•	Ne asmens duomenys. Mes galime naudoti Ne asmens duomenis vidaus poreikiams, pvz., teikdami Prietaisui pritaikytas žiūrėjimo rekomendacijas, siekdami išsiaiškinti bendrąsias naudojimo tendencijas, valdydami Prietaisą arba suteikdami Jums patobulintų funkcijų (pvz., AAS). Mes pasiliekame teisę naudoti ar atskleisti suvestinius ir (arba) su išimtinai su konkrečiu Prietaisu susijusius Ne asmens duomenis bet kokiu savo nuožiūra pasirinktu būdu, įskaitant mūsų ir mūsų partnerių rinkodaros ir reklamos tikslais bei kitiems tretiesiems asmenims (pvz., „Amazon“), o Jūs tai suprantate ir su tuo sutinkate. Mes taip pat galime naudoti diagnostikos duomenis (kurie negali būti panaudoti Jūsų tapatybei nustatyti ir kuriuose nesama Asmens duomenų) Išmaniųjų paslaugų tobulinimo tikslu.</p>
<p class= "setting_dis_content">•	Sujungta informacija. Mes turime teisę surinktus Asmens duomenis ir Ne asmens duomenis sujungti su kitais duomenimis, kad galėtume teikti ir pagerinti su Prietaisu ir Išmaniosiomis paslaugomis susijusias paslaugas. Mes taip pat galime retkarčiais perduoti ar įtraukti bet kokius ne internetu surinktus Asmens duomenis į mūsų internetines duomenų bazes arba ne internetu surinktą informaciją saugoti elektronine forma. Mes taip pat galime sujungti internetu mūsų surinktus Asmens duomenis su informacija iš kitų šaltinių, įskaitant iš mūsų susijusių bendrovių, rinkodaros kompanijų ar reklamdavių gautą informaciją. Bet kokius Ne asmens duomenis sujungus su Asmens duomenimis gauta informacija bus laikoma Asmens duomenimis pagal šią Duomenų apsaugos politiką iki tol, kol jie išliks sujungti.</p>
<p class= "setting_dis_content">•	Nauji tikslai. Mes galime tvarkyti Asmens duomenis ir kitais tikslais, nei nurodyta šiame dokumente ir kuriems Asmens duomenys buvo renkami, prieš pradėdami vykdyti tolesnį Tvarkymą mes Jus informuosime apie minėtą kitą tikslą ir bet kokią kitą susijusią informaciją, numatytą šioje Duomenų apsaugos politikoje. Prieš nuspręsdami, ar Tvarkymas kitu tikslu yra suderinamas su tuo tikslu, kuriam Asmens duomenis rinkome iš pradžių, mes atsižvelgiame, inter alia:</p>
<p class= "setting_dis_content">o	bet kokią sąsają tarp tikslų, kuriais buvo renkami Asmens duomenys, ir numatomų tolesnių duomenų Tvarkymo tikslų;</p>
<p class= "setting_dis_content">o	Asmens duomenų rinkimo kontekstą, t.y. ar tai susiję su mūsų tarpusavio santykiais;</p>
<p class= "setting_dis_content">o	Asmens duomenų pobūdį, t.y. ar tvarkomi Ypatingi asmens duomenys;</p>
<p class= "setting_dis_content">o	galimas numatomo duomenų Tvarkymo kitais tikslais pasekmes Jums;</p>
<p class= "setting_dis_content">o	tinkamų apsaugos priemonių buvimą.</p>
<p class= "setting_dis_content">7.	KAIP MES DALIJAMĖS INFORMACIJA IR JĄ ATSKLEIDŽIAME</p>
<p class= "setting_dis_content">Tam tikrais atvejais galime dalytis šioje Duomenų apsaugos politikoje apibūdinta informacija, o šiame skyriuje aprašoma, kaip mes galime dalytis tokia informacija. Jūsų Asmens duomenis Mes atskleisime tik tiek, kiek tai bus būtina: (i) teikdami Jūsų pageidaujamas Išmaniąsias paslaugas; (ii) siekiant užtikrinti galiojančių teisės aktų reikalavimų laikymąsi; (iii) nustatant, įgyvendinant ar ginant teisės aktuose įtvirtintas mūsų teises; arba (iv) tiek, kiek tai yra būtina, parduodant ar reorganizuojant bet kurią susijusią mūsų verslo dalį.</p>
<p class= "setting_dis_content">•	Asmens duomenys ir Ne asmens duomenys. Mes galime dalytis Asmens duomenimis ir Ne asmens duomenimis kaip nurodyta toliau:</p>
<p class= "setting_dis_content">o	Su mūsų ir mūsų susijusių bendrovių personalu, darbuotojais, kontrahentais, agentais, siekiant teikti ar tobulinti su Prietaisu ir (arba) Išmaniosiomis paslaugomis susijusias paslaugas.</p>
<p class= "setting_dis_content">o	Su mūsų profesionaliais patarėjais.</p>
<p class= "setting_dis_content">o	Su trečiaisiais asmenimis ir jų patarėjais vykdant susijungimą, įsigijimą, bankrotą, likviduojant, reorganizuojant, parduodant visą „Hisense“ turtą ar jo dalį, finansuojant, parduodant visą ar dalį mūsų verslo, vykdant panašų sandorį ar procesą ar tokios veiklos įvertinimo veiksmus (pvz., deramą patikrinimą (angl. due diligence)).</p>
<p class= "setting_dis_content">o	Kai to reikalaujama arba leidžiama tai daryti pagal galiojančius įstatymus ar kitus teisės aktus.</p>
<p class= "setting_dis_content">o	Su bet kuriuo kompetentingu subjektu, nusikalstamų veikų prevencijos, tyrimo, aptikimo ar baudžiamojo persekiojimo arba baudžiamųjų sankcijų taikymo tikslais, įskaitant apsaugą nuo grėsmių visuomenės saugumui ir jų užkardymą.</p>
<p class= "setting_dis_content">o	Su bet kuriuo kompetentingu subjektu, teisėsaugos institucija ar teismu, tiek, kiek būtina įstatymuose įtvirtintų teisių nustatymui, įgyvendinimui ar gynimui.</p>
<p class= "setting_dis_content">o	Su teisinėmis ir reguliavimo institucijomis, gavus prašymą pranešti apie bet kokį faktiškai įvykusį ar įtariamą galiojančių įstatymų ar kitų teisės aktų pažeidimą.</p>
<p class= "setting_dis_content">o	Su atsakingai pasirinktais trečiaisiais asmenimis, įskaitant tiekėjus ar komercinius partnerius, mums prireikus jų paslaugų arba kad jie mūsų vardu atliktų su Prietaisu ir (arba) Išmaniosiomis paslaugomis susijusią užduotį. Norėdami Jūsų Asmens duomenis atsakingai pasirinktam trečiajam asmeniui arba bet kuriam šioje Duomenų apsaugos politikoje įvardytam trečiajam asmeniui mes, laikydamiesi duomenų apsaugos įstatymo, užtikrinsime būtų imtasi priemonių, užtikrinančių, kad trečiasis asmuo saugotų Jūsų duomenis, nenaudotų Jūsų Asmens duomenų jokiais kitais tikslais, išskyrus tuos tikslus, kuriuos jam nurodėme ir darytų tai sutinkamai su šioje Duomenų apsaugos politikoje išvardytais tikslais.</p>
<p class= "setting_dis_content">o	Su kitais trečiaisiais asmenimis tik Jūsų nurodymu, gavus Jūsų aiškų sutikimą, ir tik Jūsų įvardytais tikslais.</p>
<p class= "setting_dis_content">•	Balso paslaugų duomenys. Jūsų balso duomenys tvarkomi tik naudojant Prietaisą, Jums aiškiai nusprendus pradėti naudotis AAS. Kaip aprašyta šioje Duomenų apsaugos politikoje, Jums nusprendus pradėti naudotis AAS, Jūsų balso duomenys bus perduoti „Amazon“, kuri juos tvarkys toliau išvardytų AAS funkcijų ir paslaugų teikimo tikslu:</p>
<p class= "setting_dis_content">o	„Basic Voice Services“: žmogaus kalbos apdorojimas, kad savo balsu galėtumėte valdyti Prietaisą ir tam tikras funkcijas; ir</p>
<p class= "setting_dis_content">o	„Advanced Voice Services“: žmogaus kalbos apdorojimas, kad savo balsu galėtumėte valdyti Prietaisą ir tam tikras funkcijas, taip pat prieigai prie kitų prietaisų su AAS palaikymu, kuriuose ji yra aktyvuoja ir kurie yra prijungti prie tos pačios AAS paskyros, ir jų valdymui;</p>
<p class= "setting_dis_content">o	Mes netvarkysime Jūsų balso duomenų. Vieninteliai asmens duomenys, kuriuos tvarkome kartu su AAS, yra atitinkamos AAS ir „Hisense“ naudotojo paskyros prisijungimo duomenys. Nuo to momento, kai pirmą kartą paleidžiate AAS, „Amazon“ gali tvarkyti Jūsų balso informaciją vadovaudamasi „Amazon“ pateiktomis sąlygomis ir politikomis. Rekomenduojame atidžiai perskaityti šią informaciją. Jei norite gauti informacijos apie AAS ir savo teises, su šios Duomenų apsaugos politikos įsigaliojimo dieną taikomomis atitinkamomis trečiojo asmens naudojimosi taisyklėmis ir privatumo politika galite susipažinti adresu https://www.amazon.com/gp/help/customer/display.html?nodeId=201809740.</p>
<p class= "setting_dis_content">8.	TREČIŲJŲ ŠALIŲ MEDŽIAGA, APLIKACIJOS IR REKLAMA</p>
<p class= "setting_dis_content">Asmens duomenis ar Ne asmens duomenis gali rinkti Prietaise esančias Aplikacijas ar Medžiagą teikiantys tretieji asmenys, Jums gavus prieigą prie jų Aplikacijos(-ų) ir Medžiagos. Mes neprisiimame atsakomybės už tokių trečiųjų asmenų arba jų paslaugų duomenų rinkimo ir privatumo apsaugos praktiką, taip pat jie gali rinkti duomenis apie Jus ir dalintis jais su mumis ir (arba) kitais subjektais. Šie tretieji asmenys ir jų paslaugos taip pat gali fiksuoti Jūsų apsilankymus visose Interneto svetainėse ir jų laikus, teikti Jums savo skelbimus (įskaitant Jus dominančių sričių reklaminius skelbimus) ir gali turėti arba neturėti savo paskelbtų privatumo politikų.</p>
<p class= "setting_dis_content">Be to, naudodami Prietaisą Jūs galite būti nukreipti į kitas paslaugas, kurias valdo ir kontroliuoja mūsų nekontroliuojami tretieji asmenys. Pavyzdžiui, Jums naršant internete ir nuspaudus nuorodą Interneto svetainėje, nuoroda gali nukreipti Jus į kitą Interneto svetainę. Mes rekomenduojame Jums atkreipti dėmesį, kai patenkate į naują Interneto svetainę ar Aplikaciją, taip pat susipažinti su visų trečiųjų asmenų sričių privatumo politika ir būti atsargiems. Mes neprisiimame atsakomybės už tokių trečiųjų asmenų politikos ar pranešimų prieinamumą, išsamumą ir tikslumą.</p>
<p class= "setting_dis_content">9.	JŪSŲ PASIRINKIMAI DĖL DUOMENŲ RINKINIMO IR NUSTATYMŲ KEITIMAS</p>
<p class= "setting_dis_content">a.	AMAZON ALEXA PASLAUGA</p>
<p class= "setting_dis_content">AAS teikia „Amazon.com, Inc.“ arba jos susijusios bendrovės. Norėdami gauti daugiau informacijos apie AAS, įskaitant galiojančias Naudojimo taisykles ir Pranešimą apie privatumą, apsilankykite www.amazon.com/gp/help/customer/display.html?nodeId = 201809740.</p>
<p class= "setting_dis_content">b.	JŪSŲ TEISĖS IR PASIRINKIMAI</p>
<p class= "setting_dis_content">Duomenų tikslumas</p>
<p class= "setting_dis_content">Mes imamės visų pagrįstų veiksmų siekdami užtikrinti, kad:</p>
<p class= "setting_dis_content">•	mūsų tvarkomi Jūsų Asmens duomenys būtų tikslūs ir prireikus atnaujinami; ir</p>
<p class= "setting_dis_content">•	paaiškėjus, jog bet kurie iš mūsų tvarkomų Jūsų Asmens duomenų yra netikslūs (atsižvelgiant į tikslus, kuriems jie yra Tvarkomi), jie būtų nedelsiant ištrinami ar ištaisomi.</p>
<p class= "setting_dis_content">Kartkartėmis mes galime paprašyti Jūsų patvirtinti, kad Jūsų Asmens duomenys yra tikslūs.</p>
<p class= "setting_dis_content">Duomenų minimizavimas</p>
<p class= "setting_dis_content">Mes imamės visų pagrįstų veiksmų, siekdami užtikrinti, kad mes Tvarkytume tik tuos Jūsų Asmens duomenis, kurie yra pagrįstai reikalingi atsižvelgiant į Duomenų apsaugos politikoje nurodytus tikslus.</p>
<p class= "setting_dis_content">Duomenų saugojimas</p>
<p class= "setting_dis_content">Mes imamės visų pagrįstų veiksmų, siekdami užtikrinti, kad Jūsų Asmens duomenys būtų tvarkomi ne ilgiau nei būtina šioje Duomenų apsaugos politikoje nustatytiems tikslams pasiekti.</p>
<p class= "setting_dis_content">Jūsų Asmens duomenų saugojimo trukmės nustatymo kriterijai yra šie: Mes išsaugosime Jūsų Asmens duomenų kopijas tokiu pavidalu, kuris leistų nustatyti asmens tapatybę tik tiek laiko, kiek tai yra būtina, atsižvelgiant į šioje Duomenų apsaugos politikoje įtvirtintus tikslus, išskyrus kai galiojantys teisės aktai nustato ilgesnį saugojimo laikotarpį. Tai reiškia, kad mes galime saugoti Jūsų Asmens duomenis tiek laiko, kiek jo prireiktų norint nustatyti, įgyvendinti ar ginti visas įstatymuose įtvirtintas teises.</p>
<p class= "setting_dis_content">Jūsų teisės</p>
<p class= "setting_dis_content">Atsižvelgiant į galiojančius įstatymus, galite turėti keletą su Jūsų Asmens duomenimis, kurių Valdytojai esame mes, tvarkymu susijusių teisių, įskaitant:</p>
<p class= "setting_dis_content">•	 teisę neteikti mums savo Asmens duomenų (tačiau atkreipiame Jūsų dėmesį, kad tokiu atveju yra tikėtina, kad Jums nepateikus mums savo Asmens duomenų mes negalėsime Jums suteikti visos galimos bet kokių Jūsų pageidaujamų Interneto svetainių, Aplikacijų ir Išmaniųjų paslaugų teikiamos naudos, pvz. tikėtina, kad neturėdami reikiamų rekvizitų mes negalėsime įvykdyti Jūsų užsakymų);</p>
<p class= "setting_dis_content">•	 teisę reikalauti prieigos prie Jūsų Asmens duomenų ar gauti jų išrašus kartu su informacija apie šių Asmens duomenų pobūdį, Tvarkymą ir atskleidimą;</p>
<p class= "setting_dis_content">•	 teisę reikalauti ištaisyti bet kokius Jūsų Asmens duomenų netikslumus;</p>
<p class= "setting_dis_content">•	 teisę esant teisėtam pagrindui reikalauti:</p>
<p class= "setting_dis_content">o	ištrinti Jūsų Asmens duomenis; ar</p>
<p class= "setting_dis_content">o	apriboti Jūsų Asmens duomenų Tvarkymą;</p>
<p class= "setting_dis_content">•	 teisę pagrįstai nesutikti su tuo, kad mes Tvarkytume Jūsų Asmens duomenis ar mūsų vardu tai darytų kiti asmenys;</p>
<p class= "setting_dis_content">•	 teisę tam tikru mastu perduoti tam tikrus Asmens duomenis kitam valdytojui susistemintus, dažniausiai naudojamu ir mašininiu būdu nuskaitomu formatu;</p>
<p class= "setting_dis_content">•	 jei mes tvarkome Jūsų Asmens duomenis turėdami Jūsų sutikimą, teisę atšaukti šį sutikimą (pažymime, kad toks atšaukimas neturi įtakos bet kokio iki pranešimo apie tokį atsisakymą gavimo dienos vykdyto Tvarkymo teisėtumui ir neužkerta kelio Jūsų Asmens duomenų tvarkymui kitais egzistuojančiais teisiniais pagrindais); ir</p>
<p class= "setting_dis_content">•	 teisę teikti skundus Duomenų apsaugos institucijai dėl mūsų arba mūsų vardu vykdomo Jūsų Asmens duomenų Tvarkymo.</p>
<p class= "setting_dis_content">Tai, kas pirmiau nurodyta, neturės įtakos įstatymuose įtvirtintoms Jūsų teisėms.</p>
<p class= "setting_dis_content">Pageidaudami pasinaudoti bet kuriomis iš pirmiau nurodytų teisių, susisiekite su mumis, naudodamiesi kiekvieno Prietaiso pakuotės viduje esančiame garantiniame talone nurodyto garantinio aptarnavimo centro kontaktiniais duomenimis. Atminkite, kad:</p>
<p class= "setting_dis_content">•	prieš sudarydami sąlygas Jums pasinaudoti šiomis teisėmis galime paprašyti Jūsų patvirtinti savo tapatybę; ir</p>
<p class= "setting_dis_content">•	jei Jūsų prašyme reikalaujama nustatyti papildomus faktus (pvz., nustatyti, ar bet koks tvarkymas neatitinka galiojančių įstatymų), prieš nuspręsdami, kokių veiksmų imtis Jūsų prašymą išnagrinėsime per trumpiausią įmanomą laiką.</p>
<p class= "setting_dis_content">Gavę pagrįsta prašymą sudaryti sąlygas pasinaudoti bet kuria iš pirmiau išvardytų teisių, mes dėsime pagrįstas pastangas tai padaryti per 1 (vieną) mėnesį arba per įmanomai trumpiausią laiką, kiek tai leidžiama pagal galiojančius teisės aktus. Kreipdamiesi dėl savo Asmens duomenų ištrynimo, Jūs pripažįstate, kad Jūsų Asmens duomenys gali ir toliau egzistuoti neištrinama forma, kurią mums bus sunku arba neįmanoma surasti, taip pat archyvavimo tikslais mes pasiliekame teisę nekomerciniais tikslais, įskaitant ginčų sprendimą, Išmaniųjų paslaugų tobulinimą, trikčių šalinimą ir GNLS bei šios Duomenų apsaugos politikos vykdymą, išlaikyti bet kokią iš mūsų ar aktyvių duomenų bazių pašalintą ar jose pakeistą informaciją.</p>
<p class= "setting_dis_content">Pirmiau išdėstytos teisės netaikomos mūsų vykdomam Ne asmens duomenų rinkimui. Mes pasiliekame teisę atsisakyti reaguoti į tokius prašymus pašalinti duomenis, kurie yra netikslingi arba kelia pavojų kitų asmenų privatumui. Atsisakymas ištrinti Asmens duomenis turi būti pagrįstas galiojančiais teisės aktais.</p>
<p class= "setting_dis_content">Visi Prietaiso naudotojai paprašyti privalo pateikti teisingą, aktualią, išsamią ir tikslią asmeninę informaciją, o mes atmesime ir ištrinsime bet kokį įrašą, kurį pagrįstai laikysime neteisingu, klaidingu, suklastotu, nesąžiningu, pažeidžiančiu Privatumo politiką ar jos neatitinkančiu.</p>
<p class= "setting_dis_content">Slapukai</p>
<p class= "setting_dis_content">Norėdami išvalyti Prietaise saugomus slapukus, eikite į „Pradinį“ langą, pasirinkite skiltį „Nustatymai“, tuomet pasirinkite skiltį „Pagalba“, pasirinkite parinktį „Atkurti gamyklinius nustatymus“ ir nuspauskite „GERAI“.</p>
<p class= "setting_dis_content">10.	MŪSŲ RENKAMOS INFORMACIJOS SAUGUMAS</p>
<p class= "setting_dis_content">Mes laikomės atsakingo požiūrio Jūsų Asmens duomenų saugumą. Siekdami užtikrinti Jūsų Asmens duomenų konfidencialumą ir saugumą mes taikome fizines, administracines, technines ir organizacines apsaugos priemones. Vis dėlto, informacijos perdavimas internetu nėra visiškai saugus. Nors mes darome viską, kad apsaugotume Jūsų Asmens duomenis, mes negalime garantuoti naudojant Prietaisą ir Išmaniąsias paslaugas perduodamų Jūsų Asmens duomenų saugumo. Bet koks Asmens duomenų perdavimas yra atliekamas Jūsų pačių rizika. Mes neprisiimame atsakomybės už bet kokių Prietaiso ar Išmaniųjų paslaugų privatumo nustatymų ar saugos priemonių apėjimą.</p>
<p class= "setting_dis_content">11.	SKELBIMŲ LENTOS IR KITOS VIEŠOSIOS ERDVĖS</p>
<p class= "setting_dis_content">Prietaise ir (arba) Išmaniosiose paslaugose galime pasiūlyti skelbimų lentų ar kitų viešųjų funkcijų, o visi šiose erdvėse patalpinti Jūsų skelbimai laikomi vieša informacija, kuri yra prieinama kitiems naudotojams. Mes nekontroliuojame ir neatsakome už su bet kokia viešose erdvėse Jūsų skelbiama informacija susijusius kitų Prietaiso ir (arba) Išmaniųjų paslaugų naudotojų veiksmus. Be to, viešose erdvėse Jūsų pateikiamą informaciją gali rinkti ir naudoti kiti asmenys, ketinantys siųsti Jums nepageidaujamus pranešimus ar daryti tai kitais tikslais. Pranešimų skelbimas Prietaiso skelbimų lentoje ir viešose erdvėse reglamentuojamas Prietaiso GNLS ar susijusių trečiųjų asmenų interneto svetainių taisyklėse. Jūsų naudotojo profilio dalys gali būti prieinamos ir kitiems naudotojams, todėl turėtumėte pasirūpinti, kad Asmens duomenys nebūtų naudojami naudotojo varde ar kitoje informacijoje, kuri gali būti viešai prieinama kitiems naudotojams.</p>
<p class= "setting_dis_content">12.	TARPTAUTINIS INFORMACIJOS PERDAVIMAS</p>
<p class= "setting_dis_content">Mes turime teisę perduoti ir saugoti naudojantis Prietaisu Jūsų pateiktus Asmens duomenis Jūsų jurisdikcijai nepriklausančiose šalyse esančiuose serveriuose. Mes taip pat galime perduoti savo renkamus Jūsų Asmens duomenis į Kinijos Liaudies Respubliką ar kitas Ne Jūsų jurisdikcijos valstybes, „Hisense“ arba šioje Duomenų apsaugos politikoje nurodytiems tretiesiems asmenims, tiek, kiek tokie perkėlimai būtini mums vykdant savo įsipareigojimus pagal šią Duomenų apsaugos politiką arba GNLS.</p>
<p class= "setting_dis_content">Perduodami Jūsų Asmens duomenis iš EEE už EEE ribų esantiems gavėjams, kurie nėra jurisdikcijoje, kuri Europos Komisijos nebuvo priskirta jurisdikcijoms, kuriose užtikinamas tinkamas Asmens duomenų apsaugos lygis, vadovaujamės Standartinėmis sutarčių sąlygomis, t.y. pavyzdinėmis nuostatomis dėl perleidimo, kurios buvo priimtos Europos Komisijos arba priimtos Duomenų apsaugos tarnybos ir patvirtintos Europos Komisijos. Dėl Standartinių sutarčių sąlygų kopijos galite kreiptis naudodamiesi kiekvieno Prietaiso pakuotės viduje esančiame garantiniame talone nurodyta kontaktine informacija.</p>
<p class= "setting_dis_content">13.	DUOMENŲ APSAUGOS POLITIKOS REDAKCIJOS IR PAKEITIMAI</p>
<p class= "setting_dis_content">Mes pasiliekame teisę bet kuriuo metu arba dėl bet kokios priežasties pakeisti šią Duomenų apsaugos politiką ir paskelbti bet kokius šios Duomenų apsaugos politikos pakeitimus per protingą laikotarpį nuo jų įsigaliojimo. Ši Duomenų apsaugos politika galioja iki tol, kol esate Prietaiso naudotojas, net jei Jūsų naudojimasis bet kokia paslauga, ypatybe, funkcija ar reklamine akcija ar dalyvavimas jose pasibaigia, yra nutraukiamas, nutrūksta, sustabdomas arba deaktyvuojamas, nepriklausomai nuo priežasties.</p>
<p class= "setting_dis_content">SUSISIEKITE SU MUMIS</p>
<p class= "setting_dis_content">Su šia Duomenų apsaugos politika susijusius papildomus klausimus prašome siųsti kiekvieno Prietaiso pakuotės viduje esančiame garantiniame talone nurodytais rekvizitais arba el. paštu gjyxinfo@hisense.com.</p>
